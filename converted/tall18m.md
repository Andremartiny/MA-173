
#### Middels:  Øveoppgaver

1. Lag en multiplikasjonstabell for $0$--$10$. Utvid tabellen til
   $- 10$ i begge retninger, og forklar kort hvordan mønsteret må
   fortsette for å gi en meningsfull utvidelse.

2. Ta utgangspunkt i beskrivelse av negative tall som _motsatte av de
   positive tallene,_ og tolkninga av multiplikasjonen $a \cdot b$ som
   $b$ gjentatt (eller kopiert) $a$ ganger. Beskriv med ord hva som da
   er fornuftige tolkninger av $a \cdot ( - b)$, $( - a) \cdot b$ og
   $( - a) \cdot ( - b)$. Du må gjerne bruke generiske talleksempler i
   stedet for bokstaver.

3. Illustrer forklaringa fra oppgaven over på tallinjer.

4. Siden et tall ganger null er null, og et tall minus seg selv er
   null, må for eksempel $3 \cdot (2 - 2)$ være $0$. Bruk dette til å
   vise at

   a. $a \cdot (b - b)$ gir at produktet av et positivt og et negativt
   tall må være negativt, og at

   b. $- a \cdot (b - b)$ gir at produktet av to negative tall må være
   positivt. Du kan godt bruke generiske talleksempler.

