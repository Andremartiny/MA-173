#### Avansert: Bruke formler for størrelser av figurer til å utforske geometriske sammenhenger,  Øveoppgaver

1. Arkene i A-formatet (A1, A2, A3, A4, A5, osv) har den egenskapen at
    når du halverer de ved å brette de på langsiden, så vil de bevare
    forholdet mellom sidelengdene. Det vil si at hvis sidelengdene i A4
    er *a* og *b,* så er sidelengdene i A5 *b/2* og *a* og forholdet
    mellom sidelengdene vil være like. Vis at dette forholdet, vil være $\sqrt 2$.

2. Hvor stor er summen av de små omkretsene i forhold til den store?

![](https://raw.githubusercontent.com/Andremartiny/MA-173/main/img/geo/image3.png)

##### Løsningsforslag

1. Vi er ute etter å beskrive forholdet $\frac{b}{a}$. La oss kalle dette for $x$. Videre får vi vite at $\frac{b}{a}= \frac{a}{\frac{b}{2}}$. Nå kan vi regne videre at
$$
\begin{aligned}
\frac{b}{a}
& =
\frac{a}{\frac{b}{2}}
\\
x & = \frac{2a}{2\frac{b}{2}}
\\
& = \frac{2a}{b}
\\
& = \frac{2\frac{a}{a}}{\frac{b}{a}}
\\
& = \frac{2}{x}.
\end{aligned}
$$
Vi ser altså at $x^2 = 2$ eller at $x = \sqrt 2$.

#### Avansert: Bruke formler for størrelser av figurer til å utforske geometriske sammenhenger,  28.04.23

Under ser du en figur som er laget av sirkelsektorer og trekanter. Figuren er lagd ved å dele sirkelen med sentrum i \(A\) inn i seks like deler \(B\), \(C\), \(D\), \(E\), \(F\) og \(G\).  Sirkelen har radius \(r\).

a. Avgjør og begrunn hva omkretsen av figuren er

I en likesidet trekant er høyden i trekanten alltid \(\frac{\sqrt 3}{2}\) ganger så liten som sidelengdene i trekanten.
b. Avgjør arealet av figuren er.


Utregningene skal ikke være avrundet og skal gis i eksakte verdier. Det vil si at hvis svaret er \(\sqrt{1^{2} + 2^{2}} = \sqrt{5}\), så skal ikke dette rundes av til \(2,236\). Inneholder svaret \(\pi\) skal dette heller ikke avrundes til \(3.14\)!

![](https://raw.githubusercontent.com/Andremartiny/MA-173/main/img/2023-04-25-13-59-55.png)

#### Vurderingskriterier avansert:  28.04.23

Studenten må løse begge oppgavene.
a. Her ser vi at vi har tre sirkelbuer som hver utgjør en seksdel av en sirkel. vi har altså en lengde på en halv sirkel med radius $r$. Det gir en $\frac{2\pi r}{2}= r\pi$. I tillegg har vi tre sidelengder som er like radiusen (siden det er likesidede trekanter). Dermed har vi en total omkrets på $3r + r\pi$. 
b. Vi får vite at høyden er $\frac{\sqrt 3}{2}r$. Fra a. har vi tre trekantener med høyde $\frac{\sqrt 3}{2}r$ og grunnlinje $r$. Det gir et areal på $\frac{1}{2}\frac{\sqrt 3}{2}r^2$. I tillegg har vi en halvsirkel (argumentert for på samme måte som i a), som har et areal på $\frac{\pi r^2}{2}$. Setter vi sammen disse arealene ser vi at det totale arealet avgrenset av figuren er $\frac{(2\pi + \sqrt 3)r^2}{4}$. 

#### Avansert: Bruke formler for størrelser av figurer til å utforske geometriske sammenhenger,  24.04.23

Under er et rektangel med høyde $h$ som består av en blå rettvinklet trekant, en grønn rettvinklet trekant der lengden på grunnlinjen er $x$, og et trapes der de parallelle sidene har lengde $a$ og $b$ som markert på figuren.

1. Uttrykk lengden fra punkt $L$ til $I$ ved hjelp av $a$, $b$ og $x$.

2. Avgjør arealet $A$ av rektangelet.

3. Avgjør arealet $B$ til den blå trekanten og arealet $C$ til den grønne trekanten.

4. Begrunn at arealet av trapeset må være $\frac{(a+b)h}{2}$, ved å bruke arealene du fant i oppgave 2 og 3.

![](https://raw.githubusercontent.com/Andremartiny/MA-173/main/img/2023-03-24-22-22-14.png)

#### Vurderingskriterier avansert:  24.04.23

Studenten må gjøre alle oppgavene for å få godkjent.

1. Studenten må få fram at $LI = a+x-b$.
2. Studenten må peke på at $A = (a+x)h$.
3. Studenten må få fram at $B = \frac{(a+x-b)h}{2}$ og at $C = \frac{xh}{2}$.
4. Studenten må få fram arealet. Det vil være naturlig å regne seg fram ved å se på $A-B-C$.
$$
\begin{aligned}
A-B-C & = (a+x-b)h-\frac{(a+x-b)h}{2} - \frac{xh}{2}
\\
& = (a+x-b)h - \frac{(a-b+2x)h}{2} = \frac{(a+b) h}{2}.
\end{aligned}
$$

*Merk* at det bevisst er utelatt litt detaljer i regningen som bør være med.

#### Avansert: Bruke formler for størrelser av figurer til å utforske geometriske sammenhenger,  17.04.23

Under ser du en løpebane konstruert ved hjelp av rutenett bestående av likesidede trekanter med sidelengde 10m. Selve banen er konstruert ved hjelp av kun halvsirkler.

1. Avgjør hvor lang banen er.
2. Avgjør hvor stort areal banen avgrenser.

Utregningene skal ikke være avrundet og skal gis i eksakte verdier. Det vil si at hvis svaret er $\sqrt{1^{2} + 2^{2}} = \sqrt{5}$, så skal ikke dette rundes av til $2,236$. Inneholder svaret $\pi$ skal dette heller ikke avrundes til $3.14$!

![](https://raw.githubusercontent.com/Andremartiny/MA-173/main/img/2023-04-13-14-21-59.png)

##### Vurderingskriterier

1. Studenten må bryte ned figuren i relevante sirkelbuer. Det er to halvsirkler med lik radius, $20$m. Altså en sirkel med omkrets på $40\cdot \pi$. Videre er det to sirkelbuer som er en sjettedel av en sirkel ($60^\circ$), én med en radius på $20$m og én med radius $60$m. Disse buelengdene har dermed lenge $\frac{1}{6}(40\pi + 120\pi) = \frac{160\pi}{6}$. Totalt må løpebanen derfor være $40\pi + \frac{160\pi}{6}$.
2. Studenten må bryte ned figuren. Hvis de har brutt den ned som i forrige oppgave, kan dette brukes videre. De to halvsirklene avgrenser en del av området som banen avgrenser. Til sammen avgrenser de $\pi\cdot  20^2 = 400 \pi$. Videre avgrensenser den store sirkelbuen en sjettedel av en sirkel med radius $60$, dermed avgrensen den et areal på $\frac{1}{6}\pi 60^2 = 600 \pi$. Dette arealet inkluderer derimot et område utenfor banen. Dette kan vi løse ved å trekke vekk arealet den lille sirkelbuen avgrenser. Dermed ser vi at svaret bør være $400\pi + 600\pi - \frac{1}{6}\pi 20^2 = 1000 \pi- \frac{400 \pi}{6}$.

#### Avansert: Bruke formler for størrelser av figurer til å utforske geometriske sammenhenger,  31.03.23

Pytagoras setning sier at for rettvinklede trekanter så gjelder $a^2+b^2 = c^2$ der $a$ og $b$ er katetene i trekanten og $c$ er hypotenusen. Man kan derfor finne høyden i likebeinte trekanter hvis man vet sidelengdene, ved å halvere grunnlinjen og bruke Pytagoras setning.

I figuren er det skissert en åttekant inskribert i et kvardat der fire av sidelengdene har lengde $3$ og fire av sidelengdene har lengde $2$.

1. Bruk Pytagoras setning til å vise at sidelengdene til kvadratet åttekanten er inskribert i er  $3+2\sqrt 2$.

2. Forklar hvorfor høyden i trekantene med grunnlinje $3$ er $\frac{3}{2} + \sqrt 2$.

3. Avgjør arealet til åttekanten.

![](https://raw.githubusercontent.com/Andremartiny/MA-173/main/img/2023-03-30-14-31-10.png)

##### Vurderingskriterier

1. Studenten må argumentere for at lengen er $3 + 2 sqrt 2$. Dette kan for eksempel gjøres ved å kikke på hjørnet, der det blir oppgitt at det er en $45^\circ$ vinkel. Det betyr at trekanten i hjørnet er en likebein trekant med hypotenus lik $2$. Pytagoras gir dermed at lengden er
$$
\begin{aligned}
x^2 + x^2
& = 2^2
\\
2x^2
 & = 4
\\
x^2
& =
2
\\
x & = \sqrt 2.
\end{aligned}
$$
Dermed følger det nå at sidelengden er $3 + \sqrt 2$.
2. Studenten må argumentere for hva høyden er. Dette kan enkelt gjøres ved å argumentere for at den må være halve lengden av kvadratets sidelengde.
3. Studenten må avgjøre arealet. Det kan for eksempel avgjøres ved å ta arealet av kvadratet og trekke fra trekantene i hjørnet. Det gir
$$
\begin{aligned}
(3+2\sqrt 2)^2 - 4\frac{(\sqrt 2)^2}{2}
& =
3^2 + 2\cdot 6 \cdot \sqrt 2 + 4\cdot 2 - 2 \cdot 2
\\
& =
9 + 12\sqrt 2 + 8 - 4
\\
& = 13 + 12 \sqrt 2
\end{aligned}
$$

#### Avansert: Bruke formler for størrelser av figurer til å utforske geometriske sammenhenger,  17.02.23

Under ser du en vilkårlig trekant $ABC$. Punktene $F$, $E$ og $D$ er midtpunktene på sidene av trekanten. Trekker vi linjene fra hjørnene til motstående midtpunkt får vi et felles skjæringspunkt $G$ og trekanten deles opp i $6$ nye trekanter (markert i forskjellige farger under). Begrunn hvorfor arealet av alle de $6$ trekantene er det samme.  

![](https://raw.githubusercontent.com/Andremartiny/MA-173/main/img/2023-03-24-22-13-42.png)

#### Vurderingskriterier avansert:  17.02.23

Studenten må argumentere på en strukturert og forståelig måte.

En naturlig fremgangsmåte vil være å peke på at $\triangle DBA$ og $\triangle DCA$ har samme areal da de har lik grunnlinje og høyde (halve lengden av $BC$), og tilsvarende har $\triangle BDG$ og $\triangle DCG$ likt areal. Dermed kan det nå argumenteres for at trekantene $\triangle BGF$, $\triangle FGA$, $\triangle GEA$ og $\triangle GEC$ har samme areal. Gjentas dette argumentet nå kan studentene få fram at alle seks trekantene har samme areal.


#### Avansert: Bruke formler for størrelser av figurer til å utforske geometriske sammenhenger,  10.02.23

Under er et rektangel med høyde $h$ som består av en blå rettvinklet trekant, en grønn rettvinklet trekant der lengden på grunnlinjen er $x$, og et trapes der de parallelle sidene har lengde $a$ og $b$ som markert på figuren.

1. Uttrykk lengden fra punkt $L$ til $I$ ved hjelp av $a$, $b$ og $x$.

2. Avgjør arealet $A$ av rektangelet.

3. Avgjør arealet $B$ til den blå trekanten og arealet $C$ til den grønne trekanten.

4. Begrunn at arealet av trapeset må være $\frac{(a+b)h}{2}$, ved å bruke arealene du fant i oppgave 2 og 3.

![](https://raw.githubusercontent.com/Andremartiny/MA-173/main/img/2023-03-24-22-22-14.png)

#### Vurderingskriterier avansert:  10.02.23

Studenten må gjøre alle oppgavene for å få godkjent.

1. Studenten må få fram at $LI = a+x-b$.
2. Studenten må peke på at $A = (a+x)h$.
3. Studenten må få fram at $B = \frac{(a+x-b)h}{2}$ og at $C = \frac{xh}{2}$.
4. Studenten må få fram arealet. Det vil være naturlig å regne seg fram ved å se på $A-B-C$.
$$
\begin{aligned}
A-B-C & = (a+x-b)h-\frac{(a+x-b)h}{2} - \frac{xh}{2}
\\
& = (a+x-b)h - \frac{(a-b+2x)h}{2} = \frac{(a+b) h}{2}.
\end{aligned}
$$

*Merk* at det bevisst er utelatt litt detaljer i regningen som bør være med.
