<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-øveoppgaver">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, Øveoppgaver</h4>
<ol type="1">
<li><p>Sammenhengen mellom sidelengden og arealet av et kvadrat er en
funksjonssammenheng.</p>
<ol type="a">
<li><p>Bruk eksemplet til å forklare begrepene.</p></li>
<li><p>Arealfunksjonen er her uttrykt som en situasjonsbeskrivelse.
Uttrykk den også som tabell, funksjonsuttrykk og graf.</p></li>
</ol></li>
<li><p>Sammenhengen mellom grader målt i Fahrenheit og grader målt i
Celsius er en funksjonssammenheng.</p>
<ol type="a">
<li><p>Bruk eksemplet til å forklare begrepene.</p></li>
<li><p>Sammenhengen mellom temperaturskalaene er her uttrykt som en
situasjonsbeskrivelse. Uttrykk den også som tabell, funksjonsuttrykk og
graf.</p></li>
</ol></li>
</ol>
<blockquote>
<p>(Her må du enten google eller, hvis du er tøff (og det er du jo),
bruke dette: Sammenhengen er lineær, og <span
class="math inline">\((32,\ 0)\)</span> og <span
class="math inline">\((41,\ 5)\)</span> er to punkter på grafen, der
førstekoordinat er temperaturen i Fahrenheit, andrekoordinat tilhørende
Celsius-verdi.)</p>
</blockquote>
<ol start="3" type="1">
<li><p>Under ser du noen par av variabler. Avgjør og begrunn i hvert
tilfelle om den ene er funksjon av den andre. Begrunnelsen må vise til
en definisjon av funksjon og en algebraisk eller grafisk fremstilling av
situasjonen.</p>
<ol type="a">
<li><p>Temperaturen der du bor og tiden gjennom ett døgn.</p></li>
<li><p>Omkretsen av et rektangel og arealet av rektanglet.</p></li>
<li><p>Omkretsen av en sirkel og arealet av sirkelen.</p></li>
<li><p>En balls høyde over bakken og tiden målt fra da du slapp
den.</p></li>
</ol></li>
<li><p>Oppgavene 4.1–4.5, s. 335 i Alfa er også ok oppgaver av typen «er
y funksjon av x i <em>dette</em> tilfellet?»</p></li>
</ol>
<h5 id="løsningsforslag">Løsningsforslag</h5>
<ol start="2" type="1">
<li><br />

<ol type="a">
<li>Vi vet (enten ved å Google, eller ved tidligere kunnskap) at det er
en lineær sammenheng mellom Fahrenheit og Celcius. Ved å løse for
punktene <span class="math inline">\((32,0)\)</span> og <span
class="math inline">\((41, 5)\)</span> (se tidligere læringsmål for å
gjøre dette) ser vi at sammenhengen er <span class="math inline">\(F(C)
= 32 + \frac{9}{5}C\)</span>, der <span class="math inline">\(F\)</span>
er Fahrenheit og <span class="math inline">\(C\)</span> er Celcius. Her
vil <span class="math inline">\(C\)</span> være den uavhengige
variabelen (innverdien) og <span class="math inline">\(F\)</span> vil
være funksjonsverdien (utverdi). Vi vet også at det finnes et absolutt
minimum <span class="math inline">\(0\)</span> Kelvin, som tilsvarer
<span class="math inline">\(-273.15\)</span> Celcius. Det finnes ingen
øvre grense på varme og definisjonsområdet for denne sammenhengen blir
derfor <span class="math inline">\([-273.15, \infty]\)</span>. Setter vi
inn nedre grense ser vi at funksjonsverdiene vi kan få går fra <span
class="math inline">\(F(-273.15) = -459.67\)</span> til uendelig. Det
gir en verdimengde lik <span class="math inline">\([-459.67,
\infty]\)</span>.</li>
<li>Funksjonsuttrykket har vi allerede fra a. Vi kan lage en enkel
tabell slik:</li>
</ol></li>
</ol>
<table style="width:24%;">
<colgroup>
<col style="width: 11%" />
<col style="width: 12%" />
</colgroup>
<thead>
<tr class="header">
<th style="text-align: center;">C</th>
<th style="text-align: center;">F</th>
</tr>
</thead>
<tbody>
<tr class="odd">
<td style="text-align: center;">-10</td>
<td style="text-align: center;">14</td>
</tr>
<tr class="even">
<td style="text-align: center;">-5</td>
<td style="text-align: center;">23</td>
</tr>
<tr class="odd">
<td style="text-align: center;">0</td>
<td style="text-align: center;">32</td>
</tr>
<tr class="even">
<td style="text-align: center;">5</td>
<td style="text-align: center;">41</td>
</tr>
<tr class="odd">
<td style="text-align: center;">10</td>
<td style="text-align: center;">50</td>
</tr>
</tbody>
</table>
<p>Skisserer vi grafen vil den se sirka slik ut:</p>
<p><img
src="https://raw.githubusercontent.com/Andremartiny/MA-173/main/img/2023-03-27-12-33-04.png" /></p>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-08.05">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 08.05</h4>
<p>Til hvert av punktene A) og B), er to variabler beskrevet.</p>
<p>Avgjør i hvert tilfelle om én av variablene er funksjon av den andre,
begge variabler er funksjon av hverandre, eller ingen av dem er funksjon
av den andre. Besvarelsen må inneholde ordene innverdi og
funksjonsverdi, definisjons- og verdimengde.</p>
<ol type="A">
<li><p>Sammenhengen mellom arealet av og radius av en sirkel.</p></li>
<li><p>Sammenhengen mellom areal og omkrets i et rektangel.</p></li>
</ol>
<h4 id="vurderingskriterier-middels-08.05">Vurderingskriterier middels:
08.05</h4>
<p>Besvarelsene <em>må</em> inneholde ordene innverdi, funksjonsverdi,
definisjons- og verdimengde. A. Studenten må få fram at det kun er én
sirkel som har ett bestemt areal. Dermed er radius entydig bestemt av
arealet. Dermed blir radius (utverdi) entydig bestemt av areal
(innverdi). Det er klart at det kun er positive areal vi kan ha, dermed
er definisjonsmendgen, de eneste innverdiene vi kan gi, alle de positive
tallene. Vi kan også se at radius entydig bestemmer arealet til en
sirkel, og dermed er arealet også en funksjon av radius. Siden arealet
kunne være alle positive verdier ser vi at i dette tilfellet vil
verdimengden også være alle positive verdier. B. Siden det finnes flere
rektangler med samme omkrets er omkretsen ikke nok til å avgjøre hva
arealet er. Arealet er altså <em>ikke</em> en funksjon av omkretsen.
Tilsvarende kan vi heller ikke avgjøre omkretsen av et rektangel basert
på arealet. Dette kan vi for eksempel se ved å merke oss at et 2 cm
bredt og 4 cm langt rektangel har likt areal som et rektangel som har
lengder 1 cm og 8 cm, men disse har ulike omkretser.</p>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-28.04.23">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 28.04.23</h4>
<p>Se 10.02</p>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-17.04.23">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 17.04.23</h4>
<p>Til hvert av punktene A) og B), er to variabler beskrevet. Avgjør i
hvert tilfelle om én av variablene er funksjon av den andre, begge
variabler er funksjon av hverandre, eller ingen av dem er funksjon av
den andre. Besvarelsen må inneholde ordene innverdi og funksjonsverdi,
definisjons- og verdimengde.</p>
<ol type="A">
<li><p>Mengde blandet saft og mengde vann i ferdigblandet saft som skal
blandes i blandingsforholdet <span class="math inline">\(5:
1\)</span>.</p></li>
<li><p>Temperatur ved plenen til UiA og tidspunkt for målingene</p></li>
</ol>
<h5 id="vurderingskriterier">Vurderingskriterier</h5>
<p>Studenten må gi fornuftige og forståelige forklaringer. Besvarelsene
<em>må</em> inneholde ordene innverdi, funksjonsverdi, definisjons- og
verdimengde.</p>
<ol type="A">
<li><p>Her må studenten peke på at begge variablene kan være en funksjon
av hverandre. Vet vi mengde blandet saft så kan vi finne ut av mengde
vann, da dette utgjør <span class="math inline">\(\frac{5}{6}\)</span>
av den ferdigblannede saften og vet vi antall vann liter, så vet vi at
det er <span class="math inline">\(\frac{6}{5}\)</span> liter
ferdigblandet saft.</p></li>
<li><p>Studenten få fram ved et gitt tidspunkt vil det være en entydig
temperatur som kan måles av, dermed er temperatur ved plenen en funksjon
av tiden. Siden det kan være flere tidspunkter der målingene viser samme
temperatur, kan vi ikke avgjøre tidspunktet for målingen ved å se på
temperatur. Derfor er tiden ikke en funksjon av temperaturen.</p></li>
</ol>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-31.03.23">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 31.03.23</h4>
<p>Til hvert av punktene A) og B), er to variabler beskrevet. Avgjør i
hvert tilfelle om én av variablene er funksjon av den andre, begge
variabler er funksjon av hverandre, eller ingen av dem er funksjon av
den andre. Besvarelsen må inneholde ordene innverdi og funksjonsverdi,
definisjons- og verdimengde.</p>
<ol type="A">
<li><p>En persons personnummer og personens høyde.</p></li>
<li><p>En persons navn og personens utdanning.</p></li>
</ol>
<h4 id="vurderingskriterier-middels-31.03.23">Vurderingskriterier
middels: 31.03.23</h4>
<p>Besvarelsene <em>må</em> inneholde ordene innverdi, funksjonsverdi,
definisjons- og verdimengde. A. Studenten må begrunne sammenhengen
personens personnummer og høyde. Siden personnummer er unikt for
personer og alle personer kun har en høyde, vil det for hvert
personnummer (innverdi) finnes nøyaktig én høyde (funksjonsverdi) som
hører til det personnummeret. Dette betyr at høyden er en funksjon av
personnummeret. Studenten må også gi en meningsfull forklaring på hva
definisjons- og verdimengden er til denne funksjonen. B. Studenten bør
få fram at det kan finnes flere personer med samme navn. Dermed kan ikke
en personens navn være nok til å avgjøre utdanning. Tilsvarende kan en
utdanning ikke være nok til å avgjøre hvem personers navn.</p>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-17.02.23">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 17.02.23</h4>
<p>Til hvert av punktene A) og B), er to variabler beskrevet. Avgjør i
hvert tilfelle om én av variablene er funksjon av den andre, begge
variabler er funksjon av hverandre, eller ingen av dem er funksjon av
den andre. Besvarelsen må inneholde ordene innverdi og funksjonsverdi,
definisjons- og verdimengde.</p>
<ol type="A">
<li><p>En pakkes vekt og prisen man betaler for å sende den.</p></li>
<li><p>Temperatur målt utenfor stuevinduet og tidspunktene for
målingene.</p></li>
</ol>
<h4 id="vurderingskriterier-middels-17.02.23">Vurderingskriterier
middels: 17.02.23</h4>
<p>Besvarelsene <em>må</em> inneholde ordene innverdi, funksjonsverdi,
definisjons- og verdimengde. A. Studenten må begrunne sammenhengen vekt
og pris. Som oftes er prisen avhengig av både størrelse og vekt. På
denne måten kan en argumentere for at prisen ikke er entydig bestemt av
vekten alene. Derfor er pris ikke en funksjon av vekt. Tilsvarende kan
en ikke <em>hente tilbake</em> vekten ved å se på prisen, da disse ofte
settes i intervaller. På den andre side kan en tolke oppgaven som at
pakken er i en fiksert størrelse. Dermed vil vekten entydig bestemme
prisen. I dette tilfellet vil vekten være innverdi og prisen være
funksjonsverdien. Siden vekten kan være alle positive tall må er det
naturlig å tenke at definisjonsmengden er alle positive verdier.
Verdimengden i dette tilfellet blir de prisene en er nødt til å betale,
som i dette tilfelle nok blir en diskrete verdier.<br />
B. Studenten må begrunne sammenhengen tid og temperatur.Det vil for
hvert tidspunkt være en målt temperatur utenfor stuevinduet. Dermed kan
temperaturen utenfor stuevinduet ses på som en funksjon av tiden. Da det
ved flere tidspunkt kan være samme temperatur utenfor, kan en ikke finne
tilbake til et tidspunkt ved å se på temperaturen. Derfor vil ikke tiden
være en funksjon av temperaturen.</p>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-13.02.23">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 13.02.23</h4>
<p>Én av følgende sammenhenger er en funksjonssammenheng: A)
Sammenhengen mellom omkrets og bredden i et rektangel. B) Sammenhengen
mellom omkrets og areal av en sirkel.</p>
<p>Avgjør og begrunn ved hjelp av en definisjon av funksjon hvilken av
de to sammenhengene som er en funksjonssammenheng. Bruk
funksjonssammenhengen til å forklare begrepene uavhengig og avhengig
variabel og definisjons- og verdimengde.</p>
<h4 id="vurderingskriterier-middels-13.02.23">Vurderingskriterier
middels: 13.02.23</h4>
<p>Her må studenten peke på og begrunne hvorfor det er sammenhengen
mellom omkrets og kvadrat som gir en funksjonssammenheng. Begrunnelsen
må referere til en riktig definisjon av en funksjon. Deretter må de
bruke eksempelet til å forklare begrepene det bes om.</p>
<h4
id="middels-bruke-begrepene-funksjon-variabel-uavhengig-variabel-innverdi-avhengig-variabel-utverdi-funksjonsverdi-definisjonsmengde-og-verdimengde-10.02.23">Middels:
Bruke begrepene funksjon, variabel, uavhengig variabel (innverdi),
avhengig variabel (utverdi), funksjonsverdi, definisjonsmengde og
verdimengde, 10.02.23</h4>
<p>Én av følgende sammenhenger er en funksjonssammenheng: A)
Sammenhengen mellom omkrets og areal i et rektangel. B) Sammenhengen
mellom omkrets og areal i et kvadrat.</p>
<p>Avgjør og begrunn ved hjelp av en definisjon av funksjon hvilken av
de to sammenhengene som er en funksjonssammenheng. Bruk
funksjonssammenhengen til å forklare begrepene uavhengig og avhengig
variabel og definisjons- og verdimengde.</p>
<h4 id="vurderingskriterier-middels-10.02.23">Vurderingskriterier
middels: 10.02.23</h4>
<p>Her må studenten peke på og begrunne hvorfor det er sammenhengen
mellom omkrets og kvadrat som gir en funksjonssammenheng. Begrunnelsen
må referere til en riktig definisjon av en funksjon. Deretter må de
bruke eksempelet til å forklare begrepene det bes om.</p>
