<h4
id="middels-forklare-og-gi-eksempler-på-de-ulike-betydningene-av-brøk-del-av-helenhet-del-av-antall-tall-og-forhold-øveoppgaver">Middels:
Forklare og gi eksempler på de ulike betydningene av brøk: del av
hel/enhet, del av antall, tall og forhold, Øveoppgaver</h4>
<ol type="1">
<li><p>Lag oppgaver der brøk opptrer i betydningen</p>
<ol type="a">
<li><p>del av en hel eller del av en enhet</p></li>
<li><p>del av et antall</p></li>
<li><p>tall</p></li>
<li><p>forhold</p></li>
</ol></li>
<li><p>Under ser du noen situasjoner som involverer brøkbegrepet. Avgjør
og begrunn i hvert tilfelle hvilke(n) betydning av brøk det er snakk
om.</p>
<ol type="a">
<li><p>To femdeler av Norges befolkning spiser taco hver
fredag.</p></li>
<li><p>Prisen på en vare har gått ned med én tredel.</p></li>
<li><p>To femdeler av Norges landareal er beiteområder for
rein.</p></li>
<li><p>En gressklipper bruker <span class="math inline">\(0,3\)</span>
liter bensin på <span class="math inline">\(20\)</span> minutter. Hvor
lenge kan man klippe gress på en halv liter?</p></li>
<li><p>Fem personer deler syv boller likt mellom seg.</p></li>
<li><p>Hvor mange glass på én tredels liter kan man fylle med <span
class="math inline">\(2\frac{1}{2}\)</span> liter vann?</p></li>
</ol></li>
</ol>
<h5 id="løsningsforslag">Løsningsforslag</h5>
<ol start="2" type="1">
<li><br />
</li>
</ol>
<ol type="a">
<li>Del av antall. (Bak brøkene er det antall, nemlig (deler av) Norges
befolkning.) bTall. (Opprinnelig pris er p. Da er ny pris <span
class="math inline">\(\frac{2}{3}p\)</span> og avslaget <span
class="math inline">\(\frac{1}{3}p\)</span>.) (Man kan selvsagt krangle
og si dette er del av antall, der prisen er et antall kroner, men det er
en litt rar tolkning.)</li>
<li>Del av helhet. (Landareal som helhet.) Kan også tenke at arealet er
tallfestet; da er vi samme situasjon som over.</li>
<li>Forhold. (<span class="math inline">\(0.3 =
\frac{3}{20}=\frac{?}{30}\)</span>. Altså 0,3 liter per 20 min angir et
forhold; og forhold er brøk.)</li>
<li>Tall (7∶5) eller del av hel (syv boller som hel, eller hver bolle
som helhet – har syv slike).</li>
<li>Tall. (2 1/2 ∶1/3.)</li>
</ol>
<h4
id="middels-forklare-og-gi-eksempler-på-de-ulike-betydningene-av-brøk-del-av-helenhet-del-av-antall-tall-og-forhold-24.04">Middels:
Forklare og gi eksempler på de ulike betydningene av brøk: del av
hel/enhet, del av antall, tall og forhold, 24.04</h4>
<ol type="1">
<li>Avgjør og begrunn kort hvilken ene betydning av brøk det er naturlig
å knytte til situasjonen under.</li>
</ol>
<ul>
<li>André og Henrik skal dele en pose Twist som inneholder <span
class="math inline">\(45\)</span> biter. Henrik er en grådig j***l, så i
et øyeblikk der André snur seg, rasker han med seg <span
class="math inline">\(\frac{2}{3}\)</span> av innholdet og løper.</li>
</ul>
<ol start="2" type="1">
<li>Avgjør og begrunn hvilke to betydninger av brøk det er naturlig å
knytte til situasjonen under.</li>
</ol>
<ul>
<li>En rektangulær terrasse måler tre meter den ene veien og to og en
halv meter den andre. Arealet av terrassen er da <span
class="math inline">\(3 \cdot 2\frac{1}{2}\)</span> kvadratmeter.</li>
</ul>
<ol start="3" type="1">
<li>Lag to oppgaver, og begrunn kort hvorfor de involverer den aktuelle
betydningen av brøk.</li>
</ol>
<ol type="a">
<li>Én oppgave med brøk som del av hel/enhet.</li>
<li>Én oppgave med brøk som forhold.</li>
</ol>
<h5 id="vurderingskriterier">Vurderingskriterier</h5>
<ol type="1">
<li>Må avgjøre med en kort, fornuftig begrunnelse. <em>Del av
antall</em> er rimelig.</li>
<li>Må avgjøre med en kort, fornuftig begrunnelse. <em>Tall</em> og
<em>del av enhet (kvadratmeter)</em> er rimelig.</li>
<li>Må fornuftig kunne sies å involvere de angitte betydningene.</li>
</ol>
<h4
id="middels-forklare-og-gi-eksempler-på-de-ulike-betydningene-av-brøk-del-av-helenhet-del-av-antall-tall-og-forhold-17.04.23">Middels:
Forklare og gi eksempler på de ulike betydningene av brøk: del av
hel/enhet, del av antall, tall og forhold, 17.04.23</h4>
<ol type="1">
<li>Avgjør og begrunn kort hvilke(n) betydning av brøk det er naturlig å
knytte til situasjonene.</li>
</ol>
<ol type="a">
<li>Etter en viss tid har du løpt <span
class="math inline">\(\frac{3}{4}\)</span> av strekningen for dagens
joggetur.</li>
<li>André føler seg spenstig, og maler <span
class="math inline">\(\frac{2}{3}\)</span> av stueveggen grønn, den
siste tredelen rosa.</li>
</ol>
<ol start="2" type="1">
<li>Lag to oppgaver, og begrunn kort hvorfor de involverer den aktuelle
betydningen av brøk.</li>
</ol>
<ol type="a">
<li>Én oppgave med brøk som del av antall.</li>
<li>Én oppgave med brøk som forhold.</li>
</ol>
<h5 id="vurderingskriterier-1">Vurderingskriterier</h5>
<ol type="1">
<li>Må avgjøre med en kort, fornuftig begrunnelse.</li>
</ol>
<ol type="a">
<li>er rimelig å tolke som <em>tall</em> (en måling).</li>
<li>er rimelig å tolke som <em>del av helhet</em> (vegg som
helhet).</li>
</ol>
<ol start="2" type="1">
<li>Oppgavene må rimelig kunne sies å involvere den aktuelle tolkningen,
og besvarelsen må inneholde en kort begrunnelse.</li>
</ol>
