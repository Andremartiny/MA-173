
#### Middels:  Øveoppgaver

1. Avgjør hvilken multiplikativ struktur situasjonene svarer til.
   Spesifiser også hva som er ukjent der det er relevant. Merk at én og
   samme situasjon kan tolkes både som multiplikasjon og divisjon.

   a. Arne rydder i flaskesamlinga si for lettere å kunne telle over
   hvor mange panteflasker han har. Han fyller 12 bæreposer, alle
   med 13 flasker. Hvor mange flasker har Arne?

   b. Anne, som konsekvent bidrar betydelig mer enn Arne i deres
   felles prosjekter, har 624 flasker. Hvor mange flere har hun i
   forhold til Arne?

   c. Med 3 kroner i pant per flaske, hvor mye hanker de inn når de
   panter flaskene sine?

   d. Hensikten med pantingen denne gangen, er å kjøpe garn for å
   strikke et rektangulært teppe. (Teppet skal ligge foran den nye
   panteautomaten deres for å hindre søl på gulvet.) Teppet skal ha
   et areal på 3,2 m^2^ og være to meter den ene veien. Hvor langt
   skal det være den andre veien?

   e. Arne og Anne er estetisk bevisste og ønsker å lage et
   dekorativt, stripet teppe i to farger. I garnbutikken selger de
   garn i fem ulike farger. Hvor mange tepper kan de velge å
   strikke?

   f. Etter å ha betalt for garnet, hadde Arne og Anne 164 kroner
   igjen som de fordeler likt mellom seg. Hvor mye får hver?

   g. Hver fargestripe måler fem centimeter nedover den lengste sida.
   Hvor mange striper har teppet?

##### Løsningsforslag

1. Avgjør hvilken multiplikativ struktur situasjonene svarer til.
   Spesifiser også hva som er ukjent der det er relevant. Merk at én og
   samme situasjon kan tolkes både som multiplikasjon og divisjon.

   a. Like grupper.

   b. Sammenlikning.

   c. Rate.

   d. Rektangulært arrangement.

   e. Kombinatorisk situasjon.

   f. Like grupper: delingsdivisjon.

   g. Like grupper: målingsdivisjon.


#### Middels:  31.03.23

1. Avgjør og begrunn hvilken multiplikativ struktur situasjonene svarer til.

   a. En flaske ligger opp ned i sekken og lekker 4 ml i minuttet.

   b. Antall gir på en sykkel med tre tannhjul fremme og åtte bak.

   c. Solas diameter er 109 ganger jordas.

2. Ta utgangspunkt i situasjon 1. Legg til nødvendig informasjon, og omformuler på to måter: slik at du lager én divisjonsoppgave med målingsdivisjon og én med delingsdivisjon. Begrunn hvilken som er hva.

##### Vurderingskriterier

Avgjørelsene må begrunnes kort.

1. \
   - er rate.
   - er kombinatorisk eller like grupper.
   - er sammenlikning.
2. \
   Målingsdivisjon: 12 ml har lekket fra en flaske som lekker 4 ml i minuttet. Hvor lenge har den lekket?
   Delingsdivisjon: 12 ml har lekket jevnt ut av en flaske i tre minutter. Hvor mye lekker flaska per minutt?

