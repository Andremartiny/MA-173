<h4
id="middels-løse-lineære-likningssett-med-to-ukjente-på-ulike-måter-øveoppgaver">Middels:
Løse lineære likningssett med to ukjente på ulike måter,
Øveoppgaver</h4>
<ol type="1">
<li><p>Alfa s. 281</p>
<ol type="a">
<li><p>3.63 Løs på så mange måter du greier.</p></li>
<li><p>3.64 Løs på så mange måter du greier.</p></li>
</ol></li>
</ol>
<h4
id="middels-løse-lineære-likningssett-med-to-ukjente-på-ulike-måter-08.05">Middels:
Løse lineære likningssett med to ukjente på ulike måter, 08.05</h4>
<p>Denne oppgaven ble gitt på ungdomstrinnet.</p>
<p>På en sjø er det 31 båter. I noen båter sitter det to personer og i
noen båter sitter det tre personer. Det sitter til sammen 69 personer i
de 31 båtene. Bestem hvor mange båter det sitter to personer i og hvor
mange det sitter tre personer i.</p>
<ol type="a">
<li><p>Vis hvordan elever kan, uten bruk av likninger kan løse
oppgaven.</p></li>
<li><p>Bruk informasjonen til å lage et likningssett pg</p>
<ol type="1">
<li>Løs oppgaven ved hjelp av innsettingsmetoden.</li>
<li>Løs oppgaven ved hjelp av addisjonsmetoden.</li>
</ol></li>
</ol>
<h4 id="vurderingskriterier-middels-08.05">Vurderingskriterier middels:
08.05</h4>
<p>Begge oppgavene må gjøres</p>
<ol type="1">
<li>Her må de gjøre noe annet enn bruk av likninger. For eksempel gjett
og sjekk eller logisk resonnement.</li>
<li>Her må likningssettet<br />
<span class="math display">\[
\begin{aligned}
x+y &amp; = 31
\\
2x + 3y &amp; = 69,
\end{aligned}
\]</span> der <span class="math inline">\(x\)</span> er antall båter med
to personer og <span class="math inline">\(y\)</span> er antall båter
med tre personer settes opp og løses med de to utvalgte teknikkene.</li>
</ol>
<h4
id="middels-løse-lineære-likningssett-med-to-ukjente-på-ulike-måter-24.04">Middels:
Løse lineære likningssett med to ukjente på ulike måter, 24.04</h4>
<p>Henrik befinner seg i Retnym, der myntenheten heter Renork (ren), og
myntene bare finnes i valørene 3 og 5 ren. Her har han handlet et
verdifullt eksemplar av Euklids Elementer. Han betalte med 17 mynter til
en verdi av 69 ren. Hvor mange mynter av hver valør betalte Henrik for
boka? a. Løs oppgaven uten å bruke likninger eller gjett og sjekk. b.
Løs oppgaven ved å sette og løse et likningssett på to måter.</p>
<h4 id="vurderingskriterier-middels-24.04">Vurderingskriterier middels:
24.04</h4>
<p>Begge oppgavene må gjøres</p>
<ol type="1">
<li>Fordeler 17 3-ere, som gir 51 ren. Det er 18 for lite. 18:2=9, så må
ha ni 5-ere og resten, det vil si åtte 3-ere.</li>
</ol>
<h4
id="middels-løse-lineære-likningssett-med-to-ukjente-på-ulike-måter-17.04.23">Middels:
Løse lineære likningssett med to ukjente på ulike måter, 17.04.23</h4>
<p>To tall har følgende to egenskaper: Egenskap 1: Divisjon av det en
tallet med det andre gir <span class="math inline">\(3\)</span> og <span
class="math inline">\(1\)</span> i rest. Egenskap 2: En femdel av én mer
enn differansen mellom tallene, er <span
class="math inline">\(2\)</span>. Avgjør ved hjelp av en formell
strategi hvilke to tall det er snakk om.</p>
<p>André panter <span class="math inline">\(30\)</span> flasker, og får
<span class="math inline">\(72\)</span> kroner. Noen flasker gir to og
resten tre kroner i pant. Uten bruk av likninger eller gjett og sjekk,
avgjør hvor mange flasker André pantet av hver type.</p>
<h4 id="vurderingskriterier-middels-17.04.23">Vurderingskriterier
middels: 17.04.23</h4>
<p>Begge oppgavene må gjøres</p>
<ol type="1">
<li>Studenten kan løse ved oppgaven ved å innse at første egenskap gir
<span class="math inline">\(x = 3y + 1\)</span> og andre egenskap gir
<span class="math inline">\(\frac{x-y+1}{5} = 2\)</span>. Setter vi inn
får vi <span class="math inline">\(\frac{3y+1-y-1+1}{5} = 2\)</span>,
eller at <span class="math inline">\(2y+2 = 10\)</span> eller at <span
class="math inline">\(y = 4\)</span>. Det gir altså at <span
class="math inline">\(x = 12+1\)</span>, altså <span
class="math inline">\(13\)</span>.</li>
<li>Studenten kan gi et logisk ressonement. For eksempel kan de peke på
at hvis en kun panter flasker som gir <span
class="math inline">\(2\)</span>kr, så får André <span
class="math inline">\(60\)</span> kroner. Ved å øke hver flaske som
koster <span class="math inline">\(2\)</span>kr til <span
class="math inline">\(3\)</span>kr øker vi panten han får med <span
class="math inline">\(1\)</span>kr. Siden <span
class="math inline">\(72\)</span> kroner er <span
class="math inline">\(12\)</span> mer enn <span
class="math inline">\(60\)</span>, så må han altså ha <span
class="math inline">\(18\)</span> flasker som gir <span
class="math inline">\(2\)</span>kr og <span
class="math inline">\(12\)</span> som gir tre.</li>
</ol>
<h4
id="middels-løse-lineære-likningssett-med-to-ukjente-på-ulike-måter-17.02.23">Middels:
Løse lineære likningssett med to ukjente på ulike måter, 17.02.23</h4>
<p>To tall har følgende to egenskaper: Egenskap 1: Divisjon av det en
tallet (dividend) med det andre (divisor) gir <span
class="math inline">\(12\)</span> og <span
class="math inline">\(3\)</span> i rest. Egenskap 2: Summen av de to
tallene er én mer enn halvparten av dividenden. Avgjør hvilke tall det
er snakk om på to formelle måter.</p>
<p>André samler på terninger. Han har har <span
class="math inline">\(16\)</span> terninger, noen med fire sider og noen
med seks. Til sammen har terningene <span
class="math inline">\(76\)</span> sider. Uten bruk av likninger eller
gjett og sjekk, avgjør hvor mange terninger André har av hver type.
Løsningen din må inneholde en passende illustrasjon.</p>
<h4 id="vurderingskriterier-middels-17.02.23">Vurderingskriterier
middels: 17.02.23</h4>
<p>Begge oppgavene må gjøres</p>
<ol type="1">
<li>En kan merke seg at teksten tilsier at hvis <span
class="math inline">\(x\)</span> er dividend og <span
class="math inline">\(y\)</span> er divisor, så kan <span
class="math inline">\(x\)</span> skrives som <span
class="math inline">\(12y + 3\)</span>. Det betyr at <span
class="math display">\[
x = 12y +3.
\]</span> I tillegg får vi at <span class="math inline">\(x+y =
\frac{x}{2} + 1\)</span>. Som gir likningsettet <span
class="math display">\[
\begin{aligned}
x &amp; = 12y + 3
\\
x+ y &amp; = \frac{x}{2} + 1.
\end{aligned}
\]</span> Dermed kan de løse likningsettet ved for eksempel innsetting
eller addisjonsmetoden. <em>Merk</em> Svaret gir ikke heltall da
oppsettet er blitt noe galt.</li>
<li>Her må likningssettet <span class="math display">\[
\begin{aligned}
4x + 6y  &amp;= 76
\\
x+y &amp; = 16,
\end{aligned}
\]</span> løses (uten at det skal settes opp som likning), der <span
class="math inline">\(x\)</span> er antall firesidede terninger og <span
class="math inline">\(y\)</span> er antall sekssidede terninger. For
eksempel kan en tenke seg at <span class="math inline">\(16\)</span>
terninger som kun er seksidet gir <span class="math inline">\(16\cdot 6
= 96\)</span> sider, altså <span class="math inline">\(20\)</span> for
mye. Dette kan da brukes videre for å løse problemet uten bruk av
likninger.</li>
</ol>
<h4
id="middels-løse-lineære-likningssett-med-to-ukjente-på-ulike-måter-13.02.23">Middels:
Løse lineære likningssett med to ukjente på ulike måter, 13.02.23</h4>
<p>André og Philip perler ofte i helgene. André perler alltid stjerner
som inneholder <span class="math inline">\(60\)</span> perler og Philip
perler alltid hjerter som bruker <span class="math inline">\(45\)</span>
perler. Totalt perlet André og Philip <span
class="math inline">\(23\)</span> figurer den helgen og brukte totalt
<span class="math inline">\(1230\)</span> perler.</p>
<p>Avgjør hvor mange stjerner André perlet uten å bruke likninger eller
gjett og sjekk.</p>
<p>Avgjør hvor mange figurer André perlet ved å sette opp et
likningssett og deretter løse likningssettet med innsettingsmetoden
addisjonsmetoden.</p>
<h4 id="vurderingskriterier-middels-13.02.23">Vurderingskriterier
middels: 13.02.23</h4>
<p>Begge oppgavene må gjøres</p>
<ol type="1">
<li>Her må de gjøre noe annet enn gjett og sjekk og bruk av likninger.
Eksempelvis kan være å peke på at Hvis en kun bruker hjerter så vil man
bruke <span class="math inline">\(45\cdot 23 = 1035\)</span> perler. Det
er <span class="math inline">\(195\)</span> perler for lite. Hver gang
man bytter et hjerte med en stjerne må man bruke <span
class="math inline">\(15\)</span> flere perler. Siden vi mangler <span
class="math inline">\(195 =150+45\)</span> perler så må dette bety at vi
må gjøre <span class="math inline">\(13\)</span> bytter. Vi må altså ha
<span class="math inline">\(10\)</span> hjerter og <span
class="math inline">\(13\)</span> stjerner.</li>
<li>Her må likningssettet<br />
<span class="math display">\[
\begin{aligned}
x+y &amp; = 23
\\
45x + 60y &amp; = 1230,
\end{aligned}
\]</span> der <span class="math inline">\(x\)</span> er antall hjerter
og <span class="math inline">\(y\)</span> er antall stjerner.</li>
</ol>
<h4
id="middels-løse-lineære-likningssett-med-to-ukjente-på-ulike-måter-10.02.23">Middels:
Løse lineære likningssett med to ukjente på ulike måter, 10.02.23</h4>
<p>André og Philip perler ofte i helgene. André perler alltid stjerner
som inneholder 70 perler og Philip perler alltid hjerter som bruker 50
perler. Totalt perlet André og Philip 21 figurer den helgen og brukte
totalt <span class="math inline">\(1250\)</span> perler.</p>
<p>Avgjør hvor mange stjerner André perlet uten å bruke likninger eller
gjett og sjekk.</p>
<p>Avgjør hvor mange figurer André perlet ved å sette opp et likningsett
og deretter løse likningsettet med innsettingsmetoden
addisjonsmetoden.</p>
<p>Begge oppgavene skal gjøres med metodene som er oppgitt.</p>
<h4 id="vurderingskriterier-middels-10.02.23">Vurderingskriterier
middels: 10.02.23</h4>
<p>Begge oppgavene må gjøres</p>
<ol type="1">
<li>Her må de gjøre noe annet enn gjett og sjekk og bruk av likninger.
Eksempelvis kan være å peke på at vvis en kun bruker hjerter så vil man
bruke <span class="math inline">\(50\cdot 21 = 1050\)</span> perler. Det
er 200 perler for lite. Hver gang man bytter et hjerte med en stjerne må
man bruke <span class="math inline">\(20\)</span> flere perler. Siden vi
mangler <span class="math inline">\(200\)</span> perler så må dette bety
at vi må gjøre <span class="math inline">\(10\)</span> bytter. Vi må
altså ha <span class="math inline">\(11\)</span> hjerter og <span
class="math inline">\(10\)</span> stjerner.</li>
<li>Her må likningssettet <span class="math display">\[
\begin{aligned}
x+y &amp; = 21
\\
50x + 70y &amp; = 1250,
\end{aligned}
\]</span> der <span class="math inline">\(x\)</span> er antall hjerter
og <span class="math inline">\(y\)</span> er antall stjerner.</li>
</ol>
<h4
id="middels-løse-lineære-likningssett-med-to-ukjente-på-ulike-måter-03.02.23">Middels:
Løse lineære likningssett med to ukjente på ulike måter, 03.02.23</h4>
<p>Bonden Olav har en gård og har nettop kjøpt seg 100 dyr. Olav liker å
gi gåter til sine barnebarn og gir dem følgende gåte. Jeg har kjøpt 100
dyr, noen høner og noen sauer. Til sammen har dyrene jeg har kjøpt 344
bein. Hvor mange høner har jeg kjøpt?</p>
<p>Løs Olavs gåte uten å bruke likninger eller gjett og sjekk.</p>
<p>Løs Olavs gåte ved å lage et likningsettet og deretter ved å både
bruke innsettingsmetoden og addisjonsmetoden.</p>
<h4 id="vurderingskriterier-middels-03.02.23">Vurderingskriterier
middels: 03.02.23</h4>
<p>Begge oppgavene må gjøres. i. Her må de gjøre noe annet enn å bruke
likninger og gjett og sjekk. Et logisk resonnement er nok det mest
naturlige. ii. Her må de omgjøre til to likninger med to ukjente og
deretter løse med de gitte metodene</p>
<h4
id="middels-løse-lineære-likningssett-med-to-ukjente-på-ulike-måter-27.01.23">Middels:
Løse lineære likningssett med to ukjente på ulike måter, 27.01.23</h4>
<p>Søstrene Anja og Beate er <span class="math inline">\(15\)</span> år
til sammen. Dersom Anja var født ett år senere, ville Beate vært dobbelt
så gammel som Anja om to år.</p>
<p>Finn aldrene på Anja og Beate på to måter uten å bruke likninger
eller gjett og sjekk.</p>
<p>Løs likningsettet ved å bruke innsettingsmetoden og
addisjonsmetoden.</p>
<h4 id="vurderingskriterier-middels-27.01.23">Vurderingskriterier
middels: 27.01.23</h4>
<ol start="2" type="a">
<li>Middels: Begge oppgavene må gjøres. Merk feil i oppgavetekst: Kun én
uformell løsning kreves, ettersom man ikke fikk bruke gjett/sjekk.</li>
<li>Her må de gjøre noe annet enn å bruke likninger og gjett og sjekk.
For eksempel kan de svare slik: Dersom Anja var ett år yngre ville de
vært 14 år til sammen. Om to år ville de da vært 18 år til sammen. Siden
6+12 = 18 og 6*2 = 12, må Beate derfor være 10 år nå. Det betyr at Anja
må være 5, siden de er 15 år til sammen.</li>
</ol>
<ol start="2" type="i">
<li>Her må de omgjøre til to likninger med to ukjente og deretter løse
med de gitte metodene. Det blir typisk: La x være Anja sin alder og y
være Beate sin alder. Da gir opplysningene: x + y = 15 2(x-1+2) =
y+2.</li>
</ol>
