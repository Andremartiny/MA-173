<h4
id="avansert-bruke-begrepene-i-temaet-til-å-løse-sammensatte-problemer-24.04.23">Avansert:
Bruke begrepene i temaet til å løse sammensatte problemer, 24.04.23</h4>
<p>I en vanlig kortstokk med 52 kort finnes det fire sorter, hjerter,
ruter, kløver og spar. I hver sort er det 13 kort, kortene 1 (ess) til
10 i tillegg til en knekt, en dame og en konge. Når man spiller bridge
får man en hånd bestående av 13 tilfeldige kort.</p>
<ul>
<li>Hvor mange av alle de mulige bridgehendene består av nøyaktig åtte
kløver?</li>
<li>Hvor mange ulike bridgehender med nøyaktige fem spar er det mulig å
dele ut?</li>
<li>Hvor mange bridgehender med seks kort i en og samme farge finnes
det?
<ul>
<li>Hva er sannsynligheten for å få ei slik hånd?</li>
</ul></li>
</ul>
<p>Du trenger ikke regne ut verdiene. For eksempel holder det å skrive
at et antall er <span class="math inline">\(30\cdot 29\cdot
28\)</span>.</p>
<h5 id="vurderingskriterier">Vurderingskriterier</h5>
<p><strong>Merk</strong> Det stod opprinnelig ikke <em>nøyaktig</em>
åtte kløver i oppgaveteksten. Derfor godtas flere tolkninger av første
deloppgave. I tillegg er det også presisert <em>nøyaktig</em> i tredje
deloppgave, men denne kunne også tolkes på flere måter. Det er uansett
fremgangsmåten og logikken som tas tak i og utgjør om studenten får
godkjent eller ikke.</p>
<p>I en vanlig kortstokk med 52 kort finnes det fire sorter, hjerter,
ruter, kløver og spar. I hver sort er det 13 kort, kortene 1 til 10 i
tillegg til en knekt, en dame og en konge. Når man spiller bridge får
man en hånd bestående av 13 tilfeldige kort.</p>
<p>Vi merker oss først at det er <span
class="math inline">\(\frac{52\cdot 51\cdot 50\cdots 42\cdot 41\cdot
40}{13\cdot 12\cdots 3\cdot 2\cdot 1}\)</span> mulige brigdehender man
kan ha (vi tenker på dette som et uordnet utvalg uten tilbakelegg, da vi
ikke kan ha samme kort på hånden og vi ikke bryr oss om
rekkefølgen).</p>
<ul>
<li>Hvor mange av alle de mulige bridgehendene består av nøyaktig åtte
kløver?
<ul>
<li>Vi ønsker å trekke ut åtte av de tretten kløverne. Dette kan gjøres
på <span class="math inline">\(\frac{13\cdot 12\cdot 11\cdot 10 \cdots
7\cdot 6}{8\cdot 7 \cdots 3\cdot 2\cdot 1}\)</span> mulige måter. Vi
deler på <span class="math inline">\(8\cdot 7 \cdot 6\cdots 3\cdot
2\cdot 1\)</span> fordi vi ikke bryr oss om overtelling, og vi deler
derfor dette vekk. Videre må vi nå se på hvor mange måter vi kan trekke
ut nøyaktig de fem resterende kortene uten at dette er kløver. Siden det
er 13 kort som er kløver er det <span class="math inline">\(39\)</span>
kort som ikke er det. Dermed har vi <span
class="math inline">\(\frac{39\cdot 38\cdot 37\cdot 36\cdot 35}{5\cdot
4\cdot 3\cdot 2\cdot 1}\)</span>. Vi kan altså for hvert unike utvalg av
åtte kløver kombinere dette med <span
class="math inline">\(\frac{39\cdot 38\cdot 37\cdot 36\cdot 35}{5\cdot
4\cdot 3\cdot 2\cdot 1}\)</span> andre utvalg som ikke er kløver. Totalt
får vi altså (fra multiplikasjonsprinsippet) <span
class="math inline">\(\frac{13\cdot 12\cdot 11\cdot 10 \cdots 7\cdot
6}{8\cdot 7 \cdots 3\cdot 2\cdot 1}\cdot \frac{39\cdot 38\cdot 37\cdot
36\cdot 35}{5\cdot 4\cdot 3\cdot 2\cdot 1}\)</span> mulige måter å
trekke ut nøyaktig åtte kløver.</li>
</ul></li>
<li>Hvor mange ulike bridgehender med nøyaktige fem spar er det mulig å
dele ut?
<ul>
<li>Tanken her er den samme som i oppgaven over, vi får derfor <span
class="math inline">\(\frac{13\cdot 12\cdot 11\cdot 10\cdot 9}{5\cdot
4\cdot 3\cdot 2\cdot 1}\cdot \frac{39\cdot 38\cdot 37\cdot 36 \cdot
35\cdot 34\cdot 33\cdot 32}{8\cdot 7 \cdots 3\cdot 2\cdot 1}\)</span>
mulige måter å trekke ut nøyaktig fem spar.</li>
</ul></li>
<li>Hvor mange bridgehender med nøyaktig seks kort i en og samme farge
finnes det?
<ul>
<li>Vi kan først finne antall muligheter for å få seks av samme sort
(men allerede nå kan vi merke oss at vi da også teller hender som
inneholder for eksempel 6 spar <em>og</em> seks ruter). For å få seks
hjerter er det <span class="math inline">\(\frac{13\cdot 12\cdot 11\cdot
10 \cdot 9 \cdot 8}{6\cdot 5\cdot 4\cdot 3\cdot 2\cdot 1}\cdot
\frac{39\cdot 38\cdots 35\cdot 34\cdot 33}{7\cdot 6\cdot 5\cdot 4\cdot 3
\cdot 2\cdot 1}\)</span> mulige hender. Siden hjerter ikke var spesielt
her, er det generelt <span class="math inline">\(4\)</span> ganger så
mange måter å velge ut en sort og få nøyaktig seks av den sorten i en
hånd. Problemet nå er at vi overteller noe. Vi overteller alle måter å
trekke ut nøyaktig seks av i to sorter. Dette kan gjøres på <span
class="math inline">\(6\)</span> måter (hjerter-spar, herter-kløver,
hjerter-ruter, spar-kløver, spar-ruter og kløver-ruter). Hver av disse
kombinasjonene har <span class="math inline">\(\frac{13\cdot 12\cdot
11\cdot 10 \cdot 9 \cdot 8}{6\cdot 5\cdot 4\cdot 3\cdot 2\cdot 1}\cdot
\frac{13\cdot 12\cdot 11\cdot 10 \cdot 9 \cdot 8}{6\cdot 5\cdot 4\cdot
3\cdot 2\cdot 1} \cdot 26\)</span> ulike hender (vi ganger med <span
class="math inline">\(26\)</span> fordi det er 26 gjenværende kort som
ikke er i de to sortene vi har valgt). Dermed kan vi ved å bruke
addisjonssetningen nå si at det er <span class="math display">\[
\begin{aligned}
4\cdot
&amp; \frac{13\cdot 12\cdot 11\cdot 10 \cdot 9 \cdot 8}{6\cdot 5\cdot
4\cdot 3\cdot 2\cdot 1}\cdot \frac{39\cdot 38\cdots 35\cdot 34\cdot
33}{7\cdot 6\cdot 5\cdot 4\cdot 3 \cdot 2\cdot 1}
\\
-6\cdot
&amp; \frac{13\cdot 12\cdot 11\cdot 10 \cdot 9 \cdot 8}{6\cdot 5\cdot
4\cdot 3\cdot 2\cdot 1}\cdot \frac{13\cdot 12\cdot 11\cdot 10 \cdot 9
\cdot 8}{6\cdot 5\cdot 4\cdot 3\cdot 2\cdot 1} \cdot 26
\end{aligned}
\]</span> mulige hender som inneholder nøyaktig seks av en sort.</li>
</ul></li>
<li>Hva er sannsynligheten for å få ei slik hånd?
<ul>
<li>Sannsynligheten blir dermed gunstige over mulige eller <span
class="math display">\[
\frac{4\cdot
\frac{13\cdot 12\cdot 11\cdot 10 \cdot 9 \cdot 8}{6\cdot 5\cdot 4\cdot
3\cdot 2\cdot 1}\cdot \frac{39\cdot 38\cdots 35\cdot 34\cdot 33}{7\cdot
6\cdot 5\cdot 4\cdot 3 \cdot 2\cdot 1}
-6\cdot\frac{13\cdot 12\cdot 11\cdot 10 \cdot 9 \cdot 8}{6\cdot 5\cdot
4\cdot 3\cdot 2\cdot 1}\cdot \frac{13\cdot 12\cdot 11\cdot 10 \cdot 9
\cdot 8}{6\cdot 5\cdot 4\cdot 3\cdot 2\cdot 1} \cdot 26}{\frac{52\cdot
51\cdot 50\cdots 42\cdot 41\cdot 40}{13\cdot 12\cdots 3\cdot 2\cdot 1}}
\]</span></li>
</ul></li>
</ul>
