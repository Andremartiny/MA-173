#### Middels: Løse lineære likningssett med to ukjente på ulike måter,  Øveoppgaver

1. Alfa s. 281

    a.  3.63 Løs på så mange måter du greier.

    b.  3.64 Løs på så mange måter du greier.

#### Middels: Løse lineære likningssett med to ukjente på ulike måter,  24.04

Henrik befinner seg i Retnym, der myntenheten heter Renork (ren), og myntene bare finnes i valørene 3 og 5 ren. Her har han handlet et verdifullt eksemplar av Euklids Elementer. Han betalte med 17 mynter til en verdi av 69 ren. Hvor mange mynter av hver valør betalte Henrik for boka?
a. Løs oppgaven uten å bruke likninger eller gjett og sjekk.
b. Løs oppgaven ved å sette og løse et likningssett på to måter.

#### Vurderingskriterier middels:  24.04

Begge oppgavene må gjøres

1. Fordeler 17 3-ere, som gir 51 ren. Det er 18 for lite. 18:2=9, så må ha ni 5-ere og resten, det vil si åtte 3-ere.  

#### Middels: Løse lineære likningssett med to ukjente på ulike måter,  17.04.23

To tall har følgende to egenskaper: Egenskap 1: Divisjon av det en tallet med det andre gir $3$ og $1$ i rest. Egenskap 2: En femdel av én mer enn differansen mellom tallene, er $2$. Avgjør ved hjelp av en formell strategi hvilke to tall det er snakk om.

André panter $30$ flasker, og får $72$ kroner. Noen flasker gir to og resten tre kroner i pant. Uten bruk av likninger eller gjett og sjekk, avgjør hvor mange flasker André pantet av hver type.

#### Vurderingskriterier middels:  17.04.23

Begge oppgavene må gjøres

1. Studenten kan løse ved oppgaven ved å innse at første egenskap gir $x = 3y + 1$ og andre egenskap gir $\frac{x-y+1}{5} = 2$. Setter vi inn får vi $\frac{3y+1-y-1+1}{5} = 2$, eller at $2y+2 = 10$ eller at $y = 4$. Det gir altså at $x = 12+1$, altså $13$.
2. Studenten kan gi et logisk ressonement. For eksempel kan de peke på at hvis en kun panter flasker som gir $2$kr, så får André $60$ kroner. Ved å øke hver flaske som koster $2$kr til $3$kr øker vi panten han får med $1$kr. Siden $72$ kroner er $12$ mer enn $60$, så må han altså ha $18$ flasker som gir $2$kr og $12$ som gir tre.

#### Middels: Løse lineære likningssett med to ukjente på ulike måter,  17.02.23

To tall har følgende to egenskaper: Egenskap 1: Divisjon av det en tallet (dividend) med det andre (divisor) gir $12$ og $3$ i rest. Egenskap 2: Summen av de to tallene er én mer enn halvparten av dividenden. Avgjør hvilke tall det er snakk om på to formelle måter.

André samler på terninger. Han har har $16$ terninger, noen med fire sider og noen med seks. Til sammen har terningene $76$ sider. Uten bruk av likninger eller gjett og sjekk, avgjør hvor mange terninger André har av hver type. Løsningen din må inneholde en passende illustrasjon.

#### Vurderingskriterier middels:  17.02.23

Begge oppgavene må gjøres

1. En kan merke seg at teksten tilsier at hvis $x$ er dividend og $y$ er divisor, så kan $x$ skrives som $12y + 3$. Det betyr at
$$
    x = 12y +3.
$$
I tillegg får vi at $x+y = \frac{x}{2} + 1$. Som gir likningsettet
$$
\begin{aligned}
x & = 12y + 3
\\
x+ y & = \frac{x}{2} + 1.
\end{aligned}
$$
Dermed kan de løse likningsettet ved for eksempel innsetting eller addisjonsmetoden. *Merk* Svaret gir ikke heltall da oppsettet er blitt noe galt.
2. Her må likningssettet
$$
\begin{aligned}
4x + 6y  &= 76
\\
x+y & = 16,
\end{aligned}
$$
løses (uten at det skal settes opp som likning), der $x$ er antall firesidede terninger og $y$ er antall sekssidede terninger. For eksempel kan en tenke seg at $16$ terninger som kun er seksidet gir $16\cdot 6 = 96$ sider, altså $20$ for mye. Dette kan da brukes videre for å løse problemet uten bruk av likninger.

#### Middels: Løse lineære likningssett med to ukjente på ulike måter,  13.02.23

André og Philip perler ofte i helgene. André perler alltid stjerner som inneholder $60$ perler og Philip perler alltid hjerter som bruker $45$ perler. Totalt perlet André og Philip $23$ figurer den helgen og brukte totalt $1230$ perler.

Avgjør hvor mange stjerner André perlet uten å bruke likninger eller gjett og sjekk.

Avgjør hvor mange figurer André perlet ved å sette opp et likningssett og deretter løse likningssettet med
innsettingsmetoden
addisjonsmetoden.

#### Vurderingskriterier middels:  13.02.23

Begge oppgavene må gjøres

1. Her må de gjøre noe annet enn gjett og sjekk og bruk av likninger.
Eksempelvis kan være å peke på at Hvis en kun bruker hjerter så vil man bruke $45\cdot 23 = 1035$ perler. Det er $195$ perler for lite. Hver gang man bytter et hjerte med en stjerne må man bruke $15$ flere perler. Siden vi mangler $195 =150+45$ perler så må dette bety at vi må gjøre $13$ bytter. Vi må altså ha $10$ hjerter og $13$ stjerner.
2. Her må likningssettet  
$$
\begin{aligned}
x+y & = 23
\\
45x + 60y & = 1230,
\end{aligned}
$$
der $x$ er antall hjerter og $y$ er antall stjerner.

#### Middels: Løse lineære likningssett med to ukjente på ulike måter,  10.02.23

André og Philip perler ofte i helgene. André perler alltid stjerner som inneholder 70 perler og Philip perler alltid hjerter som bruker 50 perler. Totalt perlet André og Philip 21 figurer den helgen og brukte totalt $1250$ perler.

Avgjør hvor mange stjerner André perlet uten å bruke likninger eller gjett og sjekk.

Avgjør hvor mange figurer André perlet ved å sette opp et likningsett og deretter løse likningsettet med
innsettingsmetoden
addisjonsmetoden.

Begge oppgavene skal gjøres med metodene som er oppgitt.

#### Vurderingskriterier middels:  10.02.23

Begge oppgavene må gjøres

1. Her må de gjøre noe annet enn gjett og sjekk og bruk av likninger.
Eksempelvis kan være å peke på at vvis en kun bruker hjerter så vil man bruke $50\cdot 21 = 1050$ perler. Det er 200 perler for lite. Hver gang man bytter et hjerte med en stjerne må man bruke $20$ flere perler. Siden vi mangler $200$ perler så må dette bety at vi må gjøre $10$ bytter. Vi må altså ha $11$ hjerter og $10$ stjerner.
2. Her må likningssettet
$$
\begin{aligned}
x+y & = 21
\\
50x + 70y & = 1250,
\end{aligned}
$$
der $x$ er antall hjerter og $y$ er antall stjerner.

#### Middels: Løse lineære likningssett med to ukjente på ulike måter,  03.02.23

Bonden Olav har en gård og har nettop kjøpt seg 100 dyr. Olav liker å gi gåter til sine barnebarn og gir dem følgende gåte. Jeg har kjøpt 100 dyr, noen høner og noen sauer. Til sammen har dyrene jeg har kjøpt 344 bein. Hvor mange høner har jeg kjøpt?

Løs Olavs gåte uten å bruke likninger eller gjett og sjekk.

Løs Olavs gåte ved å lage et likningsettet og deretter ved å både bruke innsettingsmetoden og addisjonsmetoden.

#### Vurderingskriterier middels:  03.02.23

Begge oppgavene må gjøres.
i. Her må de gjøre noe annet enn å bruke likninger og gjett og sjekk. Et logisk resonnement er nok det mest naturlige.
ii. Her må de omgjøre til to likninger med to ukjente og deretter løse med de gitte metodene

#### Middels: Løse lineære likningssett med to ukjente på ulike måter,  27.01.23

Søstrene Anja og Beate er $15$ år til sammen. Dersom Anja var født ett år senere, ville Beate vært dobbelt så gammel som Anja om to år.

Finn aldrene på Anja og Beate på to måter uten å bruke likninger eller gjett og sjekk.

Løs likningsettet ved å bruke innsettingsmetoden og addisjonsmetoden.

#### Vurderingskriterier middels:  27.01.23

b. Middels: Begge oppgavene må gjøres. Merk feil i oppgavetekst: Kun én uformell løsning kreves, ettersom man ikke fikk bruke gjett/sjekk.
i. Her må de gjøre noe annet enn å bruke likninger og gjett og sjekk. For eksempel kan de svare slik: Dersom Anja var ett år yngre ville de vært 14 år til sammen. Om to år ville de da vært 18 år til sammen. Siden 6+12 = 18 og 6*2 = 12, må Beate derfor være 10 år nå. Det betyr at Anja må være 5, siden de er 15 år til sammen.
ii. Her må de omgjøre til to likninger med to ukjente og deretter løse med de gitte metodene. Det blir typisk: La x være Anja sin alder og y være Beate sin alder. Da gir opplysningene:
x + y = 15
2(x-1+2) = y+2.


