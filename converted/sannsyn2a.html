<h4
id="avansert-forklare-og-bruke-begrepet-uniform-sannsynlighetsmodell-øveppgaver">Avansert:
Forklare og bruke begrepet uniform sannsynlighetsmodell, Øveppgaver</h4>
<ol type="1">
<li><p>Du er på hytta og kaster fire femmere på første kast. Med to kast
igjen bestemmer du deg for å gå for yatzy. Sett opp et utfallsrom som
gir en uniform sannsynlighetsmodell og finn sannsynligheten for at du
får yatzy ved hjelp av modellen.</p></li>
<li><p>André har kjøpt inn 6 lyspærer som han legger i en ekse slik at
han slipper å måtte kjøpe nye hver gang en pære går. Uten å tenke seg om
byttet André tre lyspærer, men puttet de gamle defekte lyspærene sammen
med de nye. Neste gang skal han bytte to pærer og tar han bare to
tilfeldige pærer ut fra esken. Sett opp et utfallsrom som gir en uniform
sannsynlighetsmodell og avgjør, ved hjelp av modellen, hva
sannsynligheten er for at André tar med seg en defekt pære.</p></li>
</ol>
<h5 id="løsningsforslag">Løsningsforslag</h5>
<ol type="1">
<li><p>Anta at pærene er nummerert 1 til 6 og la 1, 2 og 3 være defekte.
Da er mulig utfall parene, (1,2), (1,3), (1,4), (1,5), (1,6), (2,3),
(2,4), (2,5), (2,6), (3,4), (3,5), (3,6), (4,5), (4,6) og (5,6). Det er
rimelig å anta at alle parene er like sannsynlige siden vi trekker
tilfeldig. Alle parene som inneholder enten <span
class="math inline">\(1\)</span>, <span class="math inline">\(2\)</span>
eller <span class="math inline">\(3\)</span> eller to defekte betyr at
André tar med seg en defekt pære. Teller vi opp får vi at
sannsynligheten er <span
class="math inline">\(\frac{12}{15}\)</span>.</p></li>
<li><p>Vi kan tenke oss at vi uansett kaster to kast, selv om vi får en
femmer på første kast. Dette betyr bare at vi har fått yatzy og at det
siste kastet ikke har noe å si. Vi kan skrive opp de ulike mulighetene
slik: <span class="math display">\[\left\{ \begin{array}{r}
11,12,13,14,15,16, \\
21,22,23,24,25,26, \\
31,32,33,34,35,36, \\
41,42,43,44,45,46, \\
51,52,53,54,55,56, \\
61,62,63,64,65,66 \\
\end{array} \right\}\]</span></p></li>
</ol>
<p>Vi ser her at det er <span class="math inline">\(11\)</span> av de
<span class="math inline">\(36\)</span> mulighetene som inneholder en
femmer. Dermed er sannsynligheten <span
class="math inline">\(\frac{11}{36}\)</span>.</p>
<h4
id="avansert-forklare-og-bruke-begrepet-uniform-sannsynlighetsmodell-08.05">Avansert:
Forklare og bruke begrepet uniform sannsynlighetsmodell, 08.05</h4>
<p>Det er 18 personer i en klasse. Det skal velges ut tre elever som
skal være i elevrådet og alle tre skal trekkes tilfeldig. Henrik vil
veldig gjerne være med i elevrådet. Sett opp en uniform
sannsynlighetsmodell som får fram at det er <span
class="math inline">\(\frac{3}{18}\)</span> sannsynlighet for at Henrik
får være med i elevrådet.</p>
<h5 id="vurderingskriterier">Vurderingskriterier</h5>
<p>Studenten må sette opp et utfallsrom som gir opphav til en uniform
sannsynlighetsmodell som viser at sannsynligheten er <span
class="math inline">\(\frac{3}{18}\)</span>. En naturlig måte å gjøre
dette på er for eksempel ved å si at klassen settes opp i en tilfeldig
rekkefølge (for eksempel ved loddtrekning), se figur under. Det gjør at
alle elvene har like stor sannsynlighet for å havne på hver av de atten
plassene. Hvis det er de tre første i rekken som får være med i
elevrådet tilsvarer denne måten å trekke ut elevrådsmedlemmene den samme
situasjonen som beskrevet i oppgaven. Dermed er det lik sannsynlighet
for å havne på en av <span class="math inline">\(18\)</span> plasser, en
uniform sannsynlighetsmodell der utfallsrommet er {Henrik havner på
første plass, Henrik havner på andre plass, Henrik havner på tredje
plass,…, Henrik havner på attende plass}. Det er kun to av plassene som
får han med i elevrådet, dermed <span
class="math inline">\(\frac{3}{15}\)</span> sannsynlighet for dette.</p>
<p><img
src="https://raw.githubusercontent.com/Andremartiny/MA-173/main/img/sannsyn/08.05.sannsynuniform.svg" /></p>
<h4
id="avansert-forklare-og-bruke-begrepet-uniform-sannsynlighetsmodell-28.04.23">Avansert:
Forklare og bruke begrepet uniform sannsynlighetsmodell, 28.04.23</h4>
<p>André har en firesidet terning på kontoret sitt, der det er like
sannsynlig å slå 1, 2, 3 og 4. André kaster to ganger og multipliserer
verdiene han fikk.</p>
<ol type="1">
<li>Sett opp en modell som gir opphav til en uniform
sannsynlighetsmodell.</li>
<li>Avgjør ved hjelp av modellen hva sannsynligheten er for at André får
mer enn 7 når han har slått begge terningene.</li>
</ol>
<h5 id="vurderingskriterier-1">Vurderingskriterier</h5>
<ol type="1">
<li>Studenten <em>må</em> sette opp en uniform sannsynlighetsmodell. For
eksempel kan de tegne et trediagram som dette</li>
</ol>
<p><img
src="https://raw.githubusercontent.com/Andremartiny/MA-173/main/img/sannsyn/utfallstre.png" /></p>
<p>Dette kan de bruke til å peke på at grenene helt nederst viser
utfallene. Studenten kan også lage en tabell <span
class="math display">\[
\begin{array} {|r|r|r|r|r|r|}\hline  &amp; \text{Første kast} &amp; 1
&amp; 2 &amp; 3 &amp; 4
\\
\hline
\text{Andre kast}
\\ \hline  
1 &amp; &amp; 1,1 &amp; 2,1 &amp; 3,1 &amp; 4,1
\\ \hline  
2 &amp; &amp; 1,2&amp; 2,2 &amp; 3,2 &amp; 4,2
\\ \hline
3 &amp; &amp; 1,3 &amp; 2,3 &amp; 3,3 &amp; 4,3
\\ \hline
4 &amp; &amp; 1,4 &amp; 2,4 &amp; 3,4 &amp; 4,4
\\ \hline
\end{array}
\]</span></p>
<p>Uansett, så ser vi at siden alle utfallene fra hver terning er like
sannsynlig er det også naturlig at alle 16 utfallene i treet/tabellen er
like sannsynlig. Dermed er dette en uniform annsynlighetsmodell. b. De
kan nå telle over utfallene som gir mer enn <span
class="math inline">\(7\)</span> og se for eksempel se at i tabellen så
er det alle som ligger nedenfor den ene diagonalen. Det er altså <span
class="math inline">\(6\)</span> utfall som gir mer enn <span
class="math inline">\(7\)</span>, så dermed er det <span
class="math inline">\(\frac{6}{16}\)</span> sannsynlighet for å få mer
enn <span class="math inline">\(7\)</span> når en tar produktet av begge
terningkastene.</p>
<h4
id="avansert-forklare-og-bruke-begrepet-uniform-sannsynlighetsmodell-24.04.23">Avansert:
Forklare og bruke begrepet uniform sannsynlighetsmodell, 24.04.23</h4>
<p>Henrik og André spiller et spill der de først kaster en vanlig
seksidet terning og deretter en mynt. Vi anter at det er like sannsynlig
å få kron og mynt, og at alle seks sidene på terningen er like
sannsynlig. Spillet fungerer slik: Når man har kastet en verdi, <span
class="math inline">\(n\)</span>, på terningen så kaster man mynten.
Hvis den lander på mynt, får man dobbler man verdien man fikk på
terningen. Kaster man kron får man kun verdien man hadde på
terningen.</p>
<p>For eksempel vil et terningkast på 4 og så et kast som gir mynt gi 8
poeng, mens et terningkast på 6 og så en kron vil gi 6 poeng.</p>
<ol type="1">
<li>Sett opp et utfallsrom som gir opphav til en uniform
sannsynlighetsmodell.</li>
<li>Bruk modellen til å avgjøre hva sannsynligheten er for å få 6 eller
flere poeng når man spiller spillet.</li>
</ol>
<h5 id="vurderingskriterier-2">Vurderingskriterier</h5>
<ol type="1">
<li>Studenten <em>må</em> sette opp en uniform sannsynlighetsmodell. For
eksempel kan dette gjøres ved å sette opp utfallsrommet <span
class="math inline">\(\{1m, 2m, 3m, 4m, 5m, 6m, 1k, 2k, 3k, 4k, 5k,
6k\}\)</span>, der siffrene er tallene fra terningskastet og <span
class="math inline">\(m\)</span> står får mynt og <span
class="math inline">\(k\)</span> står for kron. Studenten kan også tegne
opp et utfallstre og peke på at greiene tilsvarer hvert utfall.
Studenten må deretter begrunne at modellen er uniform. Det kan de gjøre
ved å enkelt peke på at første delforsøk er uniform, slik som det andre
delforsøket (myntkastet). Dermed må det være like sannsynlig å få <span
class="math inline">\(3m\)</span> som <span
class="math inline">\(6k\)</span>, siden <span
class="math inline">\(3\)</span> og <span
class="math inline">\(6\)</span> er like sannsynlig og <span
class="math inline">\(m\)</span> og <span
class="math inline">\(k\)</span> er like sannsnylig.</li>
<li>Studenten kan nå bare telle opp fra utfallsrommet fra forrige
oppgave. <span class="math inline">\(3m\)</span>, <span
class="math inline">\(4m\)</span>, <span
class="math inline">\(5m\)</span> og <span
class="math inline">\(6m\)</span> vil tilsvare en poengverdi på <span
class="math inline">\(6, 8, 10\)</span> og <span
class="math inline">\(12\)</span>. I tillegg vil <span
class="math inline">\(6k\)</span> tilsvare en poengverdi på <span
class="math inline">\(6\)</span>. Det er altså 5 gunstige utfall, noe
som gir en sannsynlighet på <span
class="math inline">\(\frac{5}{12}\)</span>.</li>
</ol>
<h4
id="avansert-forklare-og-bruke-begrepet-uniform-sannsynlighetsmodell-17.04.23">Avansert:
Forklare og bruke begrepet uniform sannsynlighetsmodell, 17.04.23</h4>
<p>Henrik skal skyte straffespark og har alltid 50% sannsynlighet for å
score. Henrik sykter tre ganger.</p>
<ol type="1">
<li><p>Sett opp et utfallsrom som gir en uniform
sannsynlighetsmodell.</p></li>
<li><p>Avgjør hva sannsynligheten er for at Henrik scorer på nøyaktig to
av tre av skuddene.</p></li>
</ol>
<h5 id="vurderingskriterier-3">Vurderingskriterier</h5>
<ol type="1">
<li>Studenten <em>må</em> sette opp en uniform sannsynlighetsmodell. For
eksempel kan dette gjøres ved å sette opp utfallsrommet <span
class="math inline">\(\{BBB, BBM, BMB, BMM, MBB, MBM, MMB,
MMM\}\)</span>, der <span class="math inline">\(B\)</span> står for
<em>bom</em> og <span class="math inline">\(M\)</span> står for
<em>mål</em>. Vi ser dermed at det er åtte utfall og siden det er lik
sannsynlighet for både mål og bom, så er alle utfallene like
sannsynlig.</li>
<li>Studenten kan nå bare telle opp fra utfallsrommet fra forrige
oppgave. For eksempel ser vi fra 1. at det er utfallene <span
class="math inline">\(\{BMM, MBM, MMB\}\)</span> som tilsvarer nøyaktig
to mål på tre skudd. Det gir at <span
class="math inline">\(P(\text{Henrik scorer på nøyaktig to av tre
skudd}) = \frac{3}{8}\)</span>.</li>
</ol>
<h4
id="avansert-forklare-og-bruke-begrepet-uniform-sannsynlighetsmodell-31.03.23">Avansert:
Forklare og bruke begrepet uniform sannsynlighetsmodell, 31.03.23</h4>
<p>Det er 15 personer i en klasse. Det skal velges ut to elever som skal
være i elevrådet og begge to skal trekkes tilfeldig. Henrik vil veldig
gjerne være med i elevrådet. Sett opp en uniform sannsynlighetsmodell
som får fram at det er <span class="math inline">\(\frac{2}{15}\)</span>
sannsynlighet for at Henrik får være med i elevrådet.</p>
<h5 id="vurderingskriterier-4">Vurderingskriterier</h5>
<p>Studenten må sette opp et utfallsrom som gir opphav til en uniform
sannsynlighetsmodell som viser at sannsynligheten er <span
class="math inline">\(\frac{2}{15}\)</span>. E naturlig måte å gjøre
dette på er for eksempel ved å si at klassen settes opp i en tilfeldig
rekkefølge (for eksempel ved loddtrekning). Det gjør at alle elvene har
like stor sannsynlighet for å havne på hver av de femten plassene. Hvis
det er de to første i rekken som får være med i elevrådet tilsvarer
denne måten å trekke ut elevrådsmedlemmene den samme situasjonen som
beskrevet i oppgaven. Dermed er det lik sannsynlighet for å havne på en
av <span class="math inline">\(15\)</span> plasser, en uniform
sannsynlighetsmodell der utfallsrommet er {Henrik havner på første
plass, Henrik havner på andre plass, Henrik havner på tredje plass,…,
Henrik havner på femtende plass}. Det er kun to av plassene som får han
med i elevrådet, dermed <span
class="math inline">\(\frac{2}{15}\)</span> sannsynlighet for dette.</p>
