<h4 id="middels-øveoppgaver">Middels: Øveoppgaver</h4>
<ol type="1">
<li><p>Avgjør hvilken additiv struktur situasjonene svarer til.
Spesifiser også hva som er ukjent der det er relevant. Merk at én og
samme situasjon kan tolkes både som addisjon og subtraksjon.</p>
<ol type="a">
<li><p>Arne hadde litt penger i lommeboka. Han samler og panter flasker
for 167 kroner. Nå har han 527 kroner. Hvor mye hadde han fra
før?</p></li>
<li><p>I bilen på vei til butikken for å pante, satte Arne opp farta med
12 km/t til 73 km/t. Hvor høy fart holdt han før fartsøkninga?</p></li>
<li><p>Forrige gang Arne pantet, fikk han 234 kroner. Hvor mye mer var
det enn denne gang?</p></li>
<li><p>For å få råd til egen pantemaskin, mangler Arne 12 364 kroner.
Hvor mye koster en pantemaskin?</p></li>
<li><p>Arne innser at prosjekt «egen pantemaskin» ikke lar seg
gjennomføre uten hjelp. Han slår seg sammen med Anne. De har til sammen
9 530. Hvor mange penger har Anne?</p></li>
<li><p>Etter en tids hardt innsamlingsarbeid, kjøper Arne og Anne
omsider en pantemaskin. De sitter da igjen med 421 kroner. Hvor mye
penger hadde før de kjøpte maskinen?</p></li>
</ol></li>
</ol>
<h5 id="løsningsforslag">Løsningsforslag</h5>
<ol type="1">
<li>Avgjør hvilken additiv struktur situasjonene svarer til. Spesifiser
også hva som er ukjent der det er relevant. Merk at én og samme
situasjon kan tolkes både som addisjon og subtraksjon.
<ol type="a">
<li><p>Arne hadde litt penger i lommeboka. Han samler og panter flasker
for 167 kroner. Nå har han 527 kroner. Hvor mye hadde han fra før?
Økning, ukjent utgangspunkt. <span class="math inline">\(\_\_ + 167 =
527\)</span> eller <span class="math inline">\(527 - 167 =
\_\_\)</span>. <strong>Eller</strong> forening, total kjent: slår sammen
mengde 1: penger i lommeboka med mengde 2: pantepenger.</p></li>
<li><p>I bilen på vei til butikken for å pante, satte Arne opp farta med
12 km/t til 73 km/t. Hvor høy fart holdt han før fartsøkninga? Samme som
over.</p></li>
<li><p>Forrige gang Arne pantet, fikk han 234 kroner. Hvor mye mer var
det enn denne gang? Sammenlikning, ukjent differanse. <span
class="math inline">\(167 + \_\_ = 234\)</span> eller <span
class="math inline">\(234 - 167 = \_\_\)</span>.</p></li>
<li><p>For å få råd til egen pantemaskin, mangler Arne 12 364 kroner.
Hvor mye koster en pantemaskin? Komplettering/mangel, ukjent total:
<span class="math inline">\(har + mangler = ?\)</span> eller <span
class="math inline">\(? - mangler = har\)</span>, eller <span
class="math inline">\(? - har = mangler\)</span>.</p></li>
<li><p>Arne innser at prosjekt «egen pantemaskin» ikke lar seg
gjennomføre uten hjelp. Han slår seg sammen med Anne. De har til sammen
9 530. Hvor mange penger har Anne? Sammenslåing, total kjent.</p></li>
<li><p>Etter en tids hardt innsamlingsarbeid, kjøper Arne og Anne
omsider en pantemaskin. De sitter da igjen med 421 kroner. Hvor mye
penger hadde før de kjøpte maskinen? Oppheving av minskning.</p></li>
</ol></li>
</ol>
<h4 id="middels-31.03.23">Middels: 31.03.23</h4>
<p>Avgjør og begrunn hvilken additiv struktur situasjonene har. Tolk
både med addisjon og subtraksjon som modell.</p>
<ol type="1">
<li>På en uke har en plante vokst seg 21 cm lengre til 93 cm. Hvor lang
var den for en uke siden?</li>
<li>André hadde 12 kroner i lomma. Da han fant noen penger bakken, hadde
han 19 kroner. Hvor mye fant han?</li>
<li>Henrik har to samlinger med Pokémon-kort, én med sjeldne og én med
vanlige kort. Han har totalt 497 kort, hvorav de vanlige utgjør 354.
Hvor mange sjeldne kort har Henrik?</li>
</ol>
<h5 id="vurderingskriterier">Vurderingskriterier</h5>
<p>Det er nok om bare navnet på strukturen for addisjon som modell er
oppgitt, men begge mulige regnestykker må med. Avgjørelsene må begrunnes
kort.</p>
<ol type="1">
<li>er sammenlikning, kjent differanse: <span
class="math inline">\(\_+21=93 eller 93-21=\_\)</span>.</li>
<li>er økning/oppheving av økning, ukjent økning: <span
class="math inline">\(12+\_=19 eller 19-12=\_\)</span>.</li>
<li>er forening/oppdeling, totalen kjent: <span
class="math inline">\(354+\_=497 eller 497-354=\_\)</span>.</li>
</ol>
