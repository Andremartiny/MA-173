<h4
id="middels-avgjøre-om-utvalg-er-ordnet-eller-uordnet-og-om-det-er-med-eller-uten-tilbakelegg-øveppgaver">Middels:
Avgjøre om utvalg er ordnet eller uordnet og om det er med eller uten
tilbakelegg, Øveppgaver</h4>
<p>Avgjør om situasjonene under kan tenkes som (u)ordnede utvalg m/u
tilbakelegg</p>
<ol type="1">
<li>Du skal velge ut en komité fra en 20 lærerstudenter. Komitéen skal
bestå av 4 studenter.</li>
<li>En klasse med 25 elever skal velge tillitsvalgt. De skal velge to
tillitsvalgte. Første elev skal være hovedtillitsvalgt, neste skal være
stedfortreder.</li>
<li>Hver uke i tre uker har 6 lærere et ukentlig bruslotteri der de
vinner en sekspakning Cola hvis de vinner. Det trekkes en vinner blant
de 6 lærerne hver uke.</li>
<li>Til et lag i <span class="math inline">\(4 \times 100\)</span>m
stafett er det tatt ut fire sprintere, A, B, C og D. Hvor mange
rekkefølger kan de stille opp stafettlaget på?</li>
<li>Du har et bord med seks plasser og du skal dekke på til fire. Hvor
mange mulige kombinasjoner kan lage?</li>
<li>Du skal kjøpe en firepakning med donuts fra Donutsjappa ved
Aquarama. De har tre typer donuts du kan velge mellom. Hvor forskjellige
firepakninger kan du lage?</li>
<li>Du skal trekke ut fire gutter fra en klasse på 16 gutter og 17
jenter. Hvor mange måter kan du gjøre det på?</li>
<li>Syv studenter bor i et kollektiv sammen. Den første uke trakker de
lodd om hvem som skal lage mat, gjøre rent fellesarealet og vaske badet.
Ingen får mer enn én jobb. Hvor mange mulige utfall kan trekningen
ha?</li>
</ol>
<h5 id="løsningsforslag">Løsningsforslag</h5>
<ol type="1">
<li>Siden vi ikke kan trekke en student flere ganger, er dette utvalget
uten tilbakelegg. I tillegg er det ingen opplysning som impliserer at de
skal være distinkte roller i komitéen. Dermed må dette være uordnet
(rekkefølge betyr ikke noe)</li>
<li>Her ser vi at rollen på personene som trekkes ut har noe å si, og
det er dermed et ordnet utvalg. Det er også tydelig at vi ikke kan velge
samme elev, og dermed er det et ordnet utvalg uten tilbakelegg.</li>
<li>Vi skal velge tre lærere. Det står at det alltids trekkes blant de 6
lærerne, og det er derfor et utvalg med tilbakelegg. Siden det er snakk
om en uke mellom utvalgene, så er det naturlig å tolke dette som at
rekkefølgen betyr noe. Dermed er dette et ordnet utvalg med tilbakelegg.
<em>Alternativt kan en også argumentere for at rekkefølgen ikke har noe
å si siden premien er den samme og vinnerne ikke bryr seg om når de får
premien</em>.</li>
<li>Vi kan nummerere setene fra <span class="math inline">\(1\)</span>
til <span class="math inline">\(6\)</span>, og vi ønsker å velge ut fire
av de seks sifrene. Vi kan ikke velge samme siffer to ganger, da dette
betyr at vi skal dekke på samme plass to ganger. Dermed er det et utvalg
uten tilbakelegg. Siden det å dekke på ikke har noen betydning i forhold
til rekkefølgen vi gjør det i, så vil dette være et uordnet utvalg uten
tilbakelegg.</li>
<li><span class="math inline">\(\vdots\)</span></li>
</ol>
<h4
id="middels-avgjøre-om-utvalg-er-ordnet-eller-uordnet-og-om-det-er-med-eller-uten-tilbakelegg-08.05">Middels:
Avgjøre om utvalg er ordnet eller uordnet og om det er med eller uten
tilbakelegg, 08.05</h4>
<p>Avgjør og begrunn om situasjonene under kan tenkes som ordnede eller
uordnede utvalg og om utvalgene er med eller uten tilbakelegg:</p>
<ol type="1">
<li>Du skal kjøpe tre kuler is på iskiosken på fiskebrygga. Der har de
12 forskjellige smaker man kan velge mellom.</li>
<li>Du skal låne nye bøker på biblioteket. Du ønsker å låne tre nye
bøker i temaet “matematikkens historie”. På biblioteket har de femten
bøker i denne kategorien.</li>
<li>André, Henrik og Anders spiller kortspillet <em>President</em> på
jobben, og har laget en tabell der de holder oversikt over antall seiere
per person. Etter å ha spilt seks runder, hvor mange forskjellige
stillinger kan oppstå?</li>
<li>I underveisvurderingen i MA-173 kan du velge mellom 58 læringsmål.
Hvis du svarer på én oppgave på seks forskjellige læringsmål. Hvor mange
forskjellige kombinasjoner av seks læringsmål kan du velge?</li>
</ol>
<h5 id="vurderingskriterier">Vurderingskriterier</h5>
<p>Studenten må argumentere og begrunne sitt valg. Det <em>må</em> ikke
nødvendigvis stemme med forslaget under, men er det annerledes må
begrunnelsen hvertfall være meningsfull!</p>
<ol type="1">
<li>Studenten kan peke på nesten hvilken tolkning som helst. For
eksempel kan de peke på at en selvfølgelig kan velge samme smak flere
ganger og at rekkefølgen ikke betyr noe. Dermed blir det uordna utvalg
uten tilbakelegg.S</li>
<li>En naturlig tolkning kan være å tolke dette som at man har 15 bøker
å velge mellom, men man kan ikke velge samme bok flere ganger (uten
tilbakelegg). I tillegg er det ikke viktig hvilken rekkefølge man velger
i, dermed uordna.</li>
<li>En naturlig tolkning kan være å tenke på dette som seks runder der
vi kan trekke en vinner mellom de samme tre personene hver gang (med
tilbakelegg). Når vi er ferdig er vi ikke interessert i rekkefølgen på
resultatet, kun antall ganger noen har vunnet, noe som gjør at vi ikke
bryr oss om rekkefølgen (uordna).</li>
<li>En naturlig tolkning kan være å argumentere for at vi ikke kan velge
samme læringsmål flere ganger (noe som blir pekt på i teksten). I
tillegg er det ikke viktig hvolken rekkefølge vi besvarer spørsmålene,
altså uordna.</li>
</ol>
<h4
id="middels-avgjøre-om-utvalg-er-ordnet-eller-uordnet-og-om-det-er-med-eller-uten-tilbakelegg-28.04.23">Middels:
Avgjøre om utvalg er ordnet eller uordnet og om det er med eller uten
tilbakelegg, 28.04.23</h4>
<p>Avgjør og begrunn om situasjonene under kan tenkes som ordnede eller
uordnede utvalg og om utvalgene er med eller uten tilbakelegg:</p>
<ol type="1">
<li>Du blir bedt om å lage et passord med lengde på <span
class="math inline">\(8\)</span> symboler. Du kan velge mellom
bokstavene i alfabetet og sifrene fra <span
class="math inline">\(0\)</span> til <span
class="math inline">\(9\)</span>.</li>
<li>Du har 8 bøker som skal sette i hylla. På hvor mange måter kan du
gjøre det?</li>
<li>I et hesteløp skal er det 8 hester som deltar. Du vedder på å treffe
på både første-, andre- og tredjeplass. Hvor mange forskjellige
kombinasjoner av pallplasser kan man få?</li>
<li>I et spill med poker har man en hånd med 2 kort som du kan se og
stokke på. Hvor mange forskjellige hender kan du ha?</li>
</ol>
<h5 id="vurderingskriterier-1">Vurderingskriterier</h5>
<p>Studenten må argumentere og begrunne sitt valg. Det <em>må</em> ikke
nødvendigvis stemme med forslaget under, men er det annerledes må
begrunnelsen hvertfall være meningsfull!</p>
<ol type="1">
<li>Siden man alltid kan velge mellom de samme bokstavene og sifrene er
det med tilbakelegg. Rekkefølgen man skriver inn et passord har noe å
si, så det er ordnet. Vi har altså et ordnet utvalg med
tilbakelegg.</li>
<li>Du kan plassere bøkene i en bestemt rekkefølge for hver gang, altså
ordnet. Siden vi heller ikke kan plassere samme bok flere ganger får vi
et ordnet utvalg uten tilbakelegg.</li>
<li>Rekkefølgen har noe å si (ordnet) og hestene kan ikke komme på mer
enn én plass. Dermed er det ordnet uten tilbakelegg.</li>
<li>Siden vi kan stokke om på kortene blir det uordnet. Vi kan heller
ikke ha samme kort to ganger. Dermed blir det uordnet utvalg uten
tilbakelegg.</li>
</ol>
<h4
id="middels-avgjøre-om-utvalg-er-ordnet-eller-uordnet-og-om-det-er-med-eller-uten-tilbakelegg-24.04.23">Middels:
Avgjøre om utvalg er ordnet eller uordnet og om det er med eller uten
tilbakelegg, 24.04.23</h4>
<p>Avgjør om situasjonene under kan tenkes som ordnede eller uordnede
utvalg og om utvalgene er med eller uten tilbakelegg:</p>
<ol type="1">
<li>I bedriftsidrettslaget er det 20 medlemmer som spiller basket. På
hvor mange måter kan det velges to personer som skal sitte i styret av
basketballavdelingen?</li>
<li>I en klasse på 18 elever skal det velges ut en elevrådsleder og en
vara. På hvor mange måter kan det gjøres på?</li>
<li>I en klasse er det 12 gutter og 10 jenter. På hvor mange måter kan
man velge ut 4 gutter?</li>
<li>En student ved lærerutdanninga har møtt opp på alle obligatoriske
undervisninger. Nå gjenstår det fire obligatoriske seminarer, og
studenten vil komme over fraværsgrensa på 70% selv om de ikke møter på
noen av seminarene. Studenten har derfor konkludert med at de står fritt
til å velge om de vil møte opp eller ikke for hver av de fire
seminarene. På hvor mange utvalg av seminarer kan de velge å gå på?</li>
</ol>
<h5 id="vurderingskriterier-2">Vurderingskriterier</h5>
<p>Studenten må argumentere og begrunne sitt valg. Det <em>må</em> ikke
nødvendigvis stemme med forslaget under, men er det annerledes må
begrunnelsen hvertfall være meningsfull!</p>
<ol type="1">
<li>Studenten kan peke på at det ikke sies noe om rollene i styret.
Dermed er det naturlig å tenke at dette er et uordna utvalg. Det er
heller ikke tilbakelegg siden vi trekker mellom personene og vi ikke kan
velge samme person to ganger.</li>
<li>Studenten kan peke på at det skal velges roller (ordna), men det
skal være forskjellige personer (uten tilbakelegg).</li>
<li>Studenten kan peke på at vi har 12 gutter å velge mellom, men kan
ikke velge samme (uten tilbakelegg). Siden det kun er en gruppe er det
naturlig å tolke at rekkefølgen ikke har noe å si (uordna)</li>
<li>Studenten kan peke på at det skal gjøres fire valg, der de i hvert
valg velger mellom å delta og å ikke delta (to muligheter). De trekker
mellom disse mulighetene hver gang, så det er med tilbakelegg. I tillegg
er rekkefølgen betydelig fordi det avgjør hva slags innhold studenten
får (eller ikke får) i seminarene, altså ordna utvalg med
tilbakelegg.</li>
</ol>
<h4
id="middels-avgjøre-om-utvalg-er-ordnet-eller-uordnet-og-om-det-er-med-eller-uten-tilbakelegg-17.04.23">Middels:
Avgjøre om utvalg er ordnet eller uordnet og om det er med eller uten
tilbakelegg, 17.04.23</h4>
<p>Avgjør om situasjonene under kan tenkes som ordnede eller uordnede
utvalg og om utvalgene er med eller uten tilbakelegg:</p>
<ol type="1">
<li>Til årsmøtet i et lag møter det ti personer. På hvor mange måter kan
det velges formann, nestformann og kasserer?</li>
<li>I en klasse på 20 elever skal det velges ut en gruppe på 6. På hvor
mange måter kan det gjøres på?</li>
<li>På hvor mange måter kan forskjellige tresifrede tall lages med
sifrene 1, 2, 3, 4 og 6, der en kan gjenta gjenta sifre?</li>
<li>På en flervalgsprøve med åtte spørsmål er det tre alternativer på
hvert spørsmål, der kun ett alternativ er rett. Hvor mange mulige
forskjellige besvarelser kan man gi på prøven?</li>
</ol>
<h5 id="vurderingskriterier-3">Vurderingskriterier</h5>
<p>Studenten må argumentere og begrunne sitt valg. Det <em>må</em> ikke
nødvendigvis stemme med forslaget under, men er det annerledes må
begrunnelsen hvertfall være meningsfull!</p>
<ol type="1">
<li>Studenten må peke på at siden det er forskjellige roller, så vil det
være et ordnet utvalg, men siden det ikke er noen som kan være samme
rolle så er det uten tilbakelegg.</li>
<li>De skal velge en gruppe på <span class="math inline">\(6\)</span>
elever. Én elev kan såklart ikke være med flere ganger i gruppen, så det
blir uten tilbakelegg. Det er heller ikke påpekt at gruppen inneholder
noen roller som gjør det naturlig å tenke på dette som et uordnet
utvalg.</li>
<li>Det blir påpekt at en kan gjenta sifrene, dermed må det tenkes på
som et utvalg med tiblakelegg. Rekkefølgen har noe å si siden vi skal
lage tresifrede tall, som gjør det til et ordnet utvalg med
tilbakelegg.</li>
<li>Siden det er tre muligheter på hvert spørsmål kan en tenke at en på
de åtte spørsmålene kan velge mellom 1, 2 og 3, noe som gir et utvalg
med tilbakelegg. I tillegg bryr vi oss om rekkefølgen fordi vi ser et
mulige besvarelser som kan gis på prøven. Dermed blir dette et ordnet
utvalg med tilbakelegg.</li>
</ol>
