<h4 id="middels-bruke-pytagoras-setning-øveoppgaver">Middels: Bruke
Pytagoras setning, Øveoppgaver</h4>
<ol type="1">
<li><p>Under er det tegnet inn en rettvinklet trekant plassert. På
katetene og hypotenusen er det også tegnet inn halvsirkler.</p>
<ol type="a">
<li>Avgjør arealet av det hvite området.</li>
<li>Hva er forholdet mellom arealet av det hvite området og arealet av
trekanten?</li>
</ol></li>
</ol>
<p><img
src="https://raw.githubusercontent.com/Andremartiny/MA-173/main/img/geo/image4.png" /></p>
<ol start="2" type="1">
<li>Under er et rektangel der det er lagt inn en rettvinklet trekant der
hypotenusen deles med grunnlinjen til rektangelet. Denne rettvinklede
trekanten deler rektangelet inn i tre rettvinklede trekanter. Hvis den
minste trekanten har sidelengder 25 og 60. Hva er de resterende
sidelengdene i figuren?<br />
</li>
</ol>
<p><img
src="https://raw.githubusercontent.com/Andremartiny/MA-173/main/img/geo/image5.png" /><br />
</p>
<p><strong>Bonus:</strong> Figuren er konstruert med utgangspunkt i den
Pytagoreiske trippelen <span class="math inline">\(5^{2} + 12^{2} =
13^{2}\)</span>. Velg en annen Pytagoreisk trippel og lag en tilsvarende
figur.</p>
<h5 id="løsningsforslag">Løsningsforslag</h5>
<ol type="1">
<li>La oss kalle sidene i den rettvinkla trekanten for <span
class="math inline">\(x\)</span>, <span class="math inline">\(y\)</span>
og <span class="math inline">\(z\)</span>, slik at <span
class="math inline">\(x^2 + y^2 = z^2\)</span>. Da vet vi at de tre
halvsirklene har areal <span class="math inline">\(\pi(\frac{x}{2})^2 =
\pi \frac{x^2}{4}\)</span>, <span class="math inline">\(\pi
\frac{y^2}{4}\)</span> and <span class="math inline">\(\pi
\frac{z^2}{4}\)</span>. I tillegg har trekanten areal <span
class="math inline">\(\frac{2x\cdot2y}{2} = 2xy\)</span>. Tar vi de to
små halvsirklene i tillegg til trekanten får vi hele området. Dette har
areal <span class="math inline">\(\frac{\pi}{2}(x^2+y^2)+ 2ab\)</span>.
Vi kan nå bruke Pytagoras setning til å si at dette arealet kan skrives
som <span class="math inline">\(\frac{\pi c^2}{4} + 2ab\)</span>.Nå
gjenstår det bare å trekke fra den store halvsirkelen for å få arealet
av det hvite området. Dette gir <span class="math inline">\(\frac{\pi
c^2}{4}+ 2ab - \frac{\pi c^2}{4} = 2ab\)</span>. Vi ser dermed at det
hvite området har samme areal som trekanten. Dermed blir forholdet
mellom det hvite området og arealet av trekanten <span
class="math inline">\(1\)</span>.</li>
</ol>
<h4 id="middels-bruke-pytagoras-setning-08.05">Middels: Bruke Pytagoras
setning, 08.05</h4>
<p>Under ser du et rektangel (EFGH), der det er lagt inn en rettvinklet
trekant, (GIH), der hypotenusen deles med grunnlinjen til rektangelet.
Denne rettvinklede trekanten deler rektangelet inn i tre rettvinklede
trekanter, (EIG), (GIH) og (FIH). Hvis sidelengdene (GE) og (EI), i
trekanten (EGI) har lengder 9 og 12.</p>
<p>Hva er de resterende sidelengdene i figuren (hva er (x), (j), (k) og
(h))?</p>
<p><img
src="https://raw.githubusercontent.com/Andremartiny/MA-173/main/img/2023-05-06-08-55-51.png" /></p>
<h5 id="vurderingskriterier">Vurderingskriterier</h5>
<p>Studenten må avgjøre de resterende sidelengdene. Det legges ingen
føringer i hvordan dette skal gjøres (selv om læringsmålet peker på
bruken av Pytagoras). Det er såklart naturlig å bruke Pytagoras til å
løse deler, hvis ikke alt, av problemet. For eksempel kan en enkelt se
at (j = 15), siden ( = 15). Hvis oppgaven løses rent med pytagoras kan
vi nå sette opp to likninger ved hjelp av Pytagoras setning, nemlig
<span class="math display">\[
\begin{aligned}
k^2
&amp; = x^2 + 12^2
\\
15^2 + k^2
&amp; = (9+x)^2.
\end{aligned}
\]</span> En kan for eksempel bruke innsetting å sette inn (k^2) i andre
likning og få <span class="math display">\[
\begin{aligned}
15^2 + k^2
&amp; = (9+x)^2
\\
15^2 + x^2 + 12^2
&amp; =
9^2+2\cdot 9x +x^2.
\end{aligned}
\]</span> Trekker vi fra (x^2) på begge sider ser vi at <span
class="math display">\[
\begin{aligned}
15\cdot 15  + 12\cdot 12
&amp; =
9^2+2\cdot 9x \quad \quad \quad \quad | \div 9
\\
5\cdot 5  + 4\cdot 4
&amp; =
9+2x
\\
25 + 16 - 9
&amp; = 2x
\\
32
&amp; = 2x
\\
x
&amp; = 16.
\end{aligned}
\]</span></p>
<p>Nå faller de resterende sidelengdene ut ganske fort og studenten bør
konkludere med at <span class="math display">\[
\begin{aligned}
j &amp; = 15
\\
x &amp; = 16
\\
k &amp; = 20
\\
h &amp; = 25,
\end{aligned}
\]</span> slik som på figuren under.</p>
<p><img
src="https://raw.githubusercontent.com/Andremartiny/MA-173/main/img/geo/pytting0805.svg" /></p>
<h4 id="middels-bruke-pytagoras-setning-28.04.23">Middels: Bruke
Pytagoras setning, 28.04.23</h4>
<p>Øveoppgave oppgave 1.</p>
<h5 id="vurderingskriterier-1">Vurderingskriterier</h5>
<p>Se øveoppgaver oppgave 1.</p>
<h4 id="middels-bruke-pytagoras-setning-24.04.23">Middels: Bruke
Pytagoras setning, 24.04.23</h4>
<p>På figuren under ser du et rektangel med sidelengder <span
class="math inline">\(\sqrt 2\)</span> og <span
class="math inline">\(x\)</span>. Rektangelet er rotert <span
class="math inline">\(45^\circ\)</span> og plassert i et kvadrat med
sidelengde <span class="math inline">\(DC = \sqrt 8 +1\)</span>. Avgjør
hva <span class="math inline">\(x\)</span> er.</p>
<p><img
src="https://raw.githubusercontent.com/Andremartiny/MA-173/main/img/2023-04-21-15-21-11.png" /></p>
<h5 id="vurderingskriterier-2">Vurderingskriterier</h5>
<p>Studenten må løse for <span class="math inline">\(x\)</span>. Siden
rektangelet er rotert <span class="math inline">\(45^\circ\)</span> får
vi en rettvinklet likebeint trekant med hypotenus lik <span
class="math inline">\(\sqrt 2\)</span>. Pytagoras gir nå at <span
class="math inline">\(a^2 + a^2 = 2\)</span> eller at <span
class="math inline">\(a^2 = 1\)</span> som betyr at <span
class="math inline">\(a = 1\)</span>, der <span
class="math inline">\(a\)</span> er lengden <span
class="math inline">\(DG\)</span>. Det betyr at <span
class="math inline">\(GC = \sqrt 8\)</span>. Igjen er trekanten <span
class="math inline">\(GCF\)</span> likebeint og rettvinklet som gir at
<span class="math inline">\(GC ^2 + CF^2 = x^2\)</span> og siden <span
class="math inline">\(GC = CF\)</span> får vi at <span
class="math inline">\(2(\sqrt 8) ^2 = x ^2\)</span>, eller at <span
class="math inline">\(16 = x^2\)</span> som betyr at <span
class="math inline">\(x = 4\)</span>.</p>
<h4 id="middels-bruke-pytagoras-setning-17.04.23">Middels: Bruke
Pytagoras setning, 17.04.23</h4>
<p>På figuren under ser du et parallellogram med sidelengder <span
class="math inline">\(x\)</span> og <span
class="math inline">\(y\)</span>. Trekanten <span
class="math inline">\(EFH\)</span> er rettvinklet og har sidelengder
<span class="math inline">\(FH = a\)</span> og <span
class="math inline">\(HE = b\)</span>.</p>
<ol type="1">
<li><p>Forklar hvorfor <span class="math inline">\(GE^2 = (x+a)^2 +
b^2\)</span> og hvorfor <span class="math inline">\(DF^2 = (x-a)^2 +
b^2\)</span>.</p></li>
<li><p>Argumenter for hvorfor <span class="math inline">\(GE^2 + DF^2 =
2x^2 + 2y^2\)</span>.</p></li>
</ol>
<p><img
src="https://raw.githubusercontent.com/Andremartiny/MA-173/main/img/2023-04-13-15-05-06.png" /></p>
<h5 id="vurderingskriterier-3">Vurderingskriterier</h5>
<ol type="1">
<li>Studenten trenger kun å peke på at <span class="math inline">\(GH =
x+a\)</span> og så følger resultatet fra Pytagoras setning. Ved å trekke
en normal ned fra <span class="math inline">\(F\)</span> til <span
class="math inline">\(DE\)</span>, kan en raskt innse at <span
class="math inline">\(DF^2 = (x-a)^2+b^2\)</span> på samme måte som man
gjorde med <span class="math inline">\(GH\)</span>.</li>
<li>Studenten må regne seg frem og konkludere med påstanden på en
forståelig måte. For eksempel kan de begynne med å peke på at <span
class="math inline">\(GE^2 = (x+a)^2 + b^2 =x^2+2xa +a^2+b^2\)</span> og
at <span class="math inline">\(DF^2 = x^2 -2xa+a^2+b^2\)</span>. Legger
vi nå sammen <span class="math inline">\(GE^2+DF^2\)</span> får vi <span
class="math inline">\(2x^2 +2(a^2+b^2)\)</span>. Skal påstanden stemme
må <span class="math inline">\(a^2+b^2 = y^2\)</span>, men dette ser vi
at stemmer ved å bruke at <span class="math inline">\(FHG\)</span> er
rettvinklet med sidelengder <span class="math inline">\(a\)</span>,
<span class="math inline">\(b\)</span> og <span
class="math inline">\(y\)</span>.</li>
</ol>
<h4 id="middels-bruke-pytagoras-setning-31.03.23">Middels: Bruke
Pytagoras setning, 31.03.23</h4>
<p>I figuren under ser dere et rektangel, med noen lengder ført på.
Avgjør hva <span class="math inline">\(x\)</span>, <span
class="math inline">\(y\)</span> og <span
class="math inline">\(z\)</span> må være.</p>
<p><img
src="https://raw.githubusercontent.com/Andremartiny/MA-173/main/img/2023-03-30-15-27-42.png" /></p>
<h5 id="vurderingskriterier-4">Vurderingskriterier</h5>
<p>Studenten må avgjøre lengdene <span class="math inline">\(x\)</span>,
<span class="math inline">\(y\)</span> og <span
class="math inline">\(z\)</span>. Dette kan gjøres ved å først se at
<span class="math inline">\(x = \sqrt{3^2 + 4^2} = 5\)</span>, ved å
bruke nederste hjørnet til venstre i det store rektangelet. Trekanten
nederst i venstre hjørne kan vi også løse ved å bruke at katetene er
<span class="math inline">\(8\)</span> og <span
class="math inline">\(6\)</span>. Det gir at hypotenusen er <span
class="math inline">\(\sqrt{8^2+6^2}=10\)</span>.</p>
<p>Ved å studere flere trekanter kan studenten argumentere for at <span
class="math inline">\(z^2 + 10^2 = (10+y)^2\)</span> og at <span
class="math inline">\(5^2 + y^2 = (z+3-8)^2\)</span>. Dermed kan
studentene regne ut og få at <span class="math display">\[
\begin{aligned}
z^2 + 10^2
&amp; = (10+y)^2
\\
z^2 + 10^2
&amp; =
10^2 + 20y + y^2
\\
z^2
&amp; =
y^2 + 20y
\end{aligned}
\]</span> og <span class="math display">\[
\begin{aligned}
5^2 + y^2 &amp; = (z+3-8)^2 = z^2 - 10z + 5^2
\\
y^2 &amp; = z^2 - 10 z.
\end{aligned}
\]</span> Ved å bruke innsetning kan vi nå se at <span
class="math inline">\(z^2 = z^2 - 10 z + 20y\)</span> eller at <span
class="math inline">\(10z = 20 y\)</span> eller at <span
class="math inline">\(z = 2y\)</span>. Det gir videre at <span
class="math inline">\(y^2 = (2y)^2 - 20y\)</span>. Som nå gir at <span
class="math inline">\(3y^2 = 20y\)</span> eller at <span
class="math inline">\(y = \frac{20}{3}\)</span>, som betyr at <span
class="math inline">\(z = \frac{40}{3}\)</span>.</p>
