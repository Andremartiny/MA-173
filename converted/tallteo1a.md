#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  Øveoppgaver

1. Hvis vi studerer summer av påfølgende tall, vil vi oppdage at
    summene i noen tilfeller er delelig med antallet ledd i summen. Vis
    algebraisk hvilke tilfeller det er slik, og hvilke tilfeller det
    ikke er slik.

2. Du får vite at minste felles multiplum for to tall er $1155$ og det
    ene tallet er $105$. Hva kan det andre tallet være?

3. Alle produkter av tre påfølgende naturlige tall har tre felles
    faktorer forskjellig fra $1$. Hvilke er det? Begrunn.

4. Velg to sifre mellom $1$ og $9$. Lag to ulike tall som begge inneholder begge sifrene (for eksempel $64$ og $46$). Del summen av tallene på summen av de to sifrene.
   a. Undersøk flere tilfeller -- hva ser ut til å være mønsteret?
   b. Begrunn mønsteret.

##### Løsningsforslag

3. La oss skrive tre vilkårlig påfølgende tall slik $n-1$, $n$ og $n+1$. Er for eksempel $n = 3$ er de tre påfølgende tallene her $2$, $3$ og $4$. Det viktige vi må legge merke til her er at vi vil alltid ha minst ett partall i rekken. Starter vi på et partall så har vi to. I tillegg vil vi alltid ha et tall i $3$-gangen. Det betyr at produktet vårt må inneholde faktoren $2$ og $3$. Dermed må prodkutet også faktoren $6$. Alle produkter av tre påfølgende tall har derfor felles faktorer $2$, $3$ og $6$, i tillegg til $1$.




#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  12.05

Undersøk og begrunn følgende påstander.

1. *Hvis vi har ulike tall $a$ og $b$ med største felles faktor $f$, så vil $a-b$ også ha felles faktor $f$*
2. *Hvis $a$ er større enn $b$ og $b$ er større enn $a-b$, så vil $b- (a-b)$ også ha felles faktor $f$.*
3. *Hvis vi fortsetter slik som i 1. og 2., ved å ta de to minste tallene og se på differansen, vil vi alltid produsere nye tall med faktor $f$ helt til de to minste tallene blir like store (og lik $f$).*

##### Vurderingskriterier

Studenten bør undersøke påstanden og deretter komme med en overbevisende forklaring. 
Ved å underøske noen eksempler, $a= 30$ og $b=21$, som har største felles faktor 3, ser vi at $a-b = 9$ og $b-(a-b) = 21-9 = 12$. Dette var steg 1. og 2. Fortsetter vi med de to minste tallene $9$ og $12$ får vi $12-9 = 3$, som gir $9-3 = 6$ som gir $6-3 = 3$ og vi har nå fått to like tall som er faktoren $f$.
At $a-b$ har faktor $f$ kan de argumentere for ved å for eksempel peke på et generisk eksempel som $30$ og $21$ og si at siden $3$ er felles faktor så kan vi skrive $30 = 3\cdot 10$ og $21 = 3\cdot 7$, dermed blir differansen $3(10-7)$ som åpenbart fortsatt inneholder faktoren $3$. Det er ingenting unikt med $30$ og $21$. Det eneste viktige her er at vi kan faktorisere ut faktoren i differansen, noe vi alltid vil kunne gjøre. Vi ser nå at påstand 2. følger direkte fra begrunnelsen av påstand 1. Siden påstand 1. og 2. viser at vi bare kan fortsette og fortsette uten å miste faktoren $f$, så er det tydelig at vi får mindre og mindre tall, alle med faktor $f$. Til slutt må ett av tallene bli så små at de er mindre eller lik $f$, men de kan ikke være mindre, siden alle tall mindre enn $f$ ikke inneholder faktoren $f$. Dermed står vi nå med to tall, ett som *er* $f$ og ett som er et multiplum av $f$. Dermed følger siste del av argumentet også direkte. 


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  08.05

Undersøk og begrunn følgende påstand.

*Når vi deler et tall på et annet, får vi en rest som er mellom 0 og tallet vi deler på. Enhver felles faktor for de to tallene i divisjonen er også en faktor i resten.*

##### Vurderingskriterier

Ved å underøske noen eksempler, for eksempel $10$ og $15$ som har felles faktor $5$ vil ha rest $10$ når man tar $15$ delt på $10$. Vi ser også at $6$ og $9$ har rest $3$ som også er største felles faktor mellom tallene. Dermed ser vi at det *ser ut som* at påstanden stemmer. Studenten må begrunne påstanden på en forståelig og riktig måte. For eksempel kan dette gjøres generisk eller mer formelt.
 
Gjør vi det formelt kan vi si at for to tall med største felles faktor $x$, så kan tallene skrives som $ax$ og $bx$. At $ax$ delt på $bx$ gir rest $r$ betyr at det finnes et tall $c$ slik at $c\cdot bx + r = ax$. Høyre side inneholder åpenbart faktoren $x$, og dermed må venstre side også gjøre det. Siden $c\cdot bx$ er delelig på $x$ så er eneste mulighet for at VS skal være delelig på $x$ at $r$ også er delelig på $x$ og vi har vist at påstanden stemmer. 


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  28.04

Se 17.02.23


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  24.04

Under ser du en påstand. Undersøk den og begrunn at den stemmer. Du må begrunne  formelt.

Hvis et tall er faktor i to tall, så er det også faktor i differansen mellom de to tallene.

##### Vurderingskriterier

Studenten må besvare oppgaven på en forståelig og riktig måte. Hvis vi antar at $a$ er faktor i to tall kan vi si at disse tallene kan skrives som $an$ og $am$ (og vi kan anta at $n > m$). Ser vi nå på differansen mellom disse tallene ser vi på $an - am$, men siden vi kan faktorisere $a$ får vi at differansen er $a(n-m)$, og siden $n-m$ er et naturlig tall så ser vi at $a$ er en faktor i dette tallet.


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  31.03.23

Uten å regne det ut, hvordan kan vi vite hvor mange 0'ere, det vil være på slutten av produktet av tallene 1, 2, 3, 4, 5, 6, 7, 8, 9 og 10?

##### Vurderingskriterier

Studenten må besvare oppgaven på en forståelig og riktig måte. Dette kan være ved å peke på at $2\cdot 5 \cdot 10 = 100$. Derfor må det minst være to 0'ere. Deretter kan de peke på at det ikke kan være flere 0'ere, fordi da måtte $1000$ vært en faktor i produktet, noe som ville krevd en ekstra faktor $5$ som ikke er der.


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  17.02.23

1. Hvis vi ønsker å undersøke manuelt om et tall $n$ er prim eller sammensatt, er det ikke nødvendig å lete etter faktorer i $n$ som er høyere enn $\sqrt n$. Forklar hvorfor.

#### Vurderingskriterier avansert:  17.02.23

Studenten må gi en strukturert og logisk forklaring på hvorfor $\sqrt n$ er det høyeste tallet en trenger å sjekke.  

Dette handler i hovedsak om å peke på at faktorer (som ikke er $1$ eller tallet selv) kommer i par.


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  13.02.23

Du får vite at største felles faktor for to tall $A$ og $B$ er $210$ og at tallet $A$ er $1260$.

1. Hva er minste mulige verdi for $B$, hvis $B$ ikke er $210$?

#### Vurderingskriterier avansert:  13.02.23

Studenten må gi en strukturert og logisk forklaring på hva
minste $B$ må være.  

For eksempel kan en først peke på at
$A = 6 \cdot 210$. Siden $B$ ikke skal være 210, må den
inneholde minst én faktor til (og nøyaktig én å være minst
mulig). Vi ser at $A$ inneholder 2 og 3 i tillegg til $210$, så
$B$ må inneholde faktoren $\ 5$. Dermed må $B = 5 \cdot 210$.


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  10.02.23

Du får vite at største felles faktor for to tall $A$ og $B$ er $210$ og at tallet $A$ er $1260$.

Hva er minste mulige verdi for $B$, hvis $B$ ikke er $210$?

#### Vurderingskriterier avansert:  10.02.23

Studenten må gi en strukturert og logisk forklaring på hva
minste $B$ må være.  

For eksempel kan en først peke på at
$A = 6 \cdot 210$. Siden $B$ ikke skal være 210, må den
inneholde minst én faktor til (og nøyaktig én å være minst
mulig). Vi ser at $A$ inneholder 2 og 3 i tillegg til $210$, så
$B$ må inneholde faktoren $\ 5$. Dermed må $B = 5 \cdot 210$.


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  03.02.23

Undersøk og begrunn følgende påstand.

Når vi deler et tall på et annet, får vi en rest som er mellom 0 og tallet vi deler på. Enhver felles faktor for de to tallene i divisjonen er også en faktor i resten.

#### Vurderingskriterier avansert:  03.02.23

Enten gjøre algebra ved å skrive tallene som *ca* og *cb* og
forklare påstanden derifra. Eller med et talleksempel som får
fram hvorfor det alltid gjelder!


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  27.01.23

Hvis vi skal gange et tosifret tall med $11$, kan vi gjøre det på denne måten, dersom tverrsummen er mindre enn ti: Sett første siffer på hundrerplassen, tverrsummen på tierplassen og andre siffer på enerplassen. Eksempelvis er da $35\cdot 11=385$. Vis at dette er sant for alle tosifra tall med tverrsum lavere enn ti.

#### Vurderingskriterier avansert:  27.01.23

Her må de skrive tosifra tall som a\*10 + b og deretter gjøre
noe algebra.


#### Avansert: Bruke begrepene faktor (divisor), felles faktor og største felles faktor, multiplum, felles multiplum og minste felles multiplum,  10.01.23

Under ser du en påstand. Undersøk den og begrunn at den stemmer. Du må begrunne både uformelt og formelt.

Hvis et tall er faktor i to tall, så er det også faktor i differansen mellom de to tallene.

