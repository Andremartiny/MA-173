<h4
id="middels-forklare-og-bruke-begrepene-ordnet-utvalg-med-og-uten-tilbakelegg-øveppgaver">Middels:
Forklare og bruke begrepene ordnet utvalg med og uten tilbakelegg,
Øveppgaver</h4>
<ol type="1">
<li>Begrunn at følgende situasjoner kan tenkes på som ordnede utvalg med
tilbakelegg og finn antall muligheter i utvalgene<br />

<ol type="a">
<li>Du skal velge en firesifret kode der du kan ha sifrene 0-9 på hver
posisjon.</li>
<li>Du skal kaste en terning tre ganger og skriver opp antall øyne på
terningen for hvert kast i kronologisk rekkefølge.</li>
</ol></li>
<li>Begrunn at følgende situasjoner kan tenkes på som ordnede utvalg
uten tilbakelegg og finn antall muligheter i utvalgene<br />

<ol type="a">
<li>Du skal stokke om bokstavene i navnet André.</li>
<li>I et skirenn deltar det 7 personer. Du ønsker å skrive opp mulige
1.- 2.- og 3.plasser som kan oppstå.</li>
</ol></li>
</ol>
<h5 id="løsningsforslag">Løsningsforslag</h5>
<ol type="1">
<li>Begrunn at følgende situasjoner kan tenkes på som ordnede utvalg med
tilbakelegg og finn antall muligheter i utvalgene<br />

<ol type="a">
<li>Siden vi skal velge fire posisjoner og vi kan velge hvilket siffer
vi vil på hver posisjon har vi alltid 10 sifre og velge mellom. En kan
derfor tenke at en mulig kode kan finnes ved å trekke et siffer fire
ganger. Skal du låse opp en kode, må vi så klart ta hensyn til
rekkefølgen. Derfor får vi et ordnet (fordi rekkefølgen betyr noe)
utvalg med tilbakelegg (fordi vi kan velge samme siffer flere ganger).
Vi har derfor <span class="math inline">\(10 \cdot 10 \cdot 10 \cdot 10
= 10000\)</span> mulige kombinasjoner vi kan velge.</li>
<li>Vi skal skrive opp antall øyne for hvert kast. Et eksempel kan være
(1,3, 6) som betyr 1 på første, 3 på andre og 6 på tredje. Vi ser at
rekkefølgen betyr noe, siden (3, 1, 6) betyr 3 på første og 1 på andre.
Siden vi hver gang kan slå et tall fra 1 til 6 blir dette også et ordnet
utvalg med tilbakelegg, som gir <span class="math inline">\(6 \cdot 6
\cdot 6 = 216\)</span> mulige utfall.</li>
</ol></li>
<li>Begrunn at følgende utvalg er ordnede utvalg uten tilbakelegg og
finn antall muligheter i utvalgene<br />

<ol type="a">
<li>Siden vi har fem bokstaver (A, n, d, r, e) som jeg skal stokke om,
så kan jeg ikke bruke de flere ganger (uten tilbakelegg). Likevel så
bryr jeg meg om rekkefølgen, så det er et ordnet utvalg. Det gir derfor
først fem valg, så 4 valg (siden jeg har brukt opp en bokstav), så 3
valg og så videre, altså <span class="math inline">\(5 \cdot 4 \cdot 3
\cdot 2 \cdot 1 = 120\)</span>.</li>
<li>Det er syv mulige personer som kan få førsteplassen. Når
førsteplassen er valgt vil det være 6 mulige personer som kan komme på
andre plass, og da 5 personer som kan komme på tredje. Dermed har vi for
hver av de syv førsteplassene 6 mulige valg for andreplassen, altså
<span class="math inline">\(6\)</span> syv ganger <span
class="math inline">\(7\cdot 6\)</span>. For hver av de <span
class="math inline">\(7\cdot 6\)</span> mulighetene for første
<em>og</em> andreplasser er det <span class="math inline">\(5\)</span>
mulige valg for tredje, altså totalt <span class="math inline">\(7\cdot
6 \cdot 5\)</span> mulige 1.-, 2. og 3. plasser.</li>
</ol></li>
</ol>
<h4
id="middels-forklare-og-bruke-begrepene-ordnet-utvalg-med-og-uten-tilbakelegg-08.05">Middels:
Forklare og bruke begrepene ordnet utvalg med og uten tilbakelegg,
08.05</h4>
<ol type="1">
<li>Begrunn at følgende situasjoner kan tenkes på som ordnet utvalg med
tilbakelegg og finn antall muligheter i utvalget.</li>
</ol>
<ul>
<li>Du er i en vennegjeng på 5 venner. Dere snakker om å gå på kino å se
den nye storfilmen “Henrik og André på nye eventyr”. Det er ikke sikkert
at alle velger å gå på kino, noen velger kanskje at de ikke vil være
med. Hvor mange forskjellige grupper fra vennegjengen kan man lage?</li>
</ul>
<ol start="2" type="1">
<li>Begrunn at følgende utvalg er ordnet utvalg uten tilbakelegg og finn
antall muligheter i utvalget.</li>
</ol>
<ul>
<li>I et hesteløp skal er det 8 hester som deltar. Hvor mange
forskjellige kombinasjoner av seierspaller kan man få (seierspallen er
de tre første plassene i en konkurranse)?</li>
</ul>
<h5 id="vurderingskriterier">Vurderingskriterier</h5>
<p>Studenten må gi en forståelig og riktig begrunnelse i begge
oppgavene. I tillegg må de finne antall muligheter i utvalget.</p>
<ol type="1">
<li>Studenten kan peke på at vi kan rangere vennene fra 1-5. Deretter
kan vi da avgjøre hvem som skal gå ved å sette opp en 5-tuppel <span
class="math inline">\(a_1, a_2, a_3, a_4, a_5\)</span>, der de
forskjellige a’ene kan være 0 eller 1, hvor 0 betyr at de ikke blir med
og 1 betyr at de blir med. For eksempel betyr <span
class="math inline">\(0,1,1,0,0\)</span> at venn 1, 4 og 5 ikke blir
med, mens venn 2 og 3 blir med. Nå kan en tydelig se at en har fem
posisjoner der en kan trekke 0 eller 1 i hvert utvalg (med tilbakelegg)
og at rekkefølgen betyr noe siden de ulike posisjonene forteller hvilken
venn det er snakk om. Vi ser derfor at vi har <span
class="math inline">\(2\)</span> valg fem ganger.
Multiplikasjonsprinsippet gir dermed at det er <span
class="math inline">\(2^5\)</span> mulige utvalg.</li>
<li>Studenten må peke på at én hest ikke kan komme på flere plasser,
dermed er det uten tilbakelegg. Det er også forskjell på om hest nummer
8 kommer på 4 eller 1 eller 2 plass, dermed er det ordnet. Vi har dermed
<span class="math inline">\(8\)</span> muligheter for første, så <span
class="math inline">\(7\)</span>, så <span
class="math inline">\(6\)</span>. Det gir totalt <span
class="math inline">\(8\cdot 7\cdot 6\)</span> muligheter.</li>
</ol>
<h4
id="middels-forklare-og-bruke-begrepene-ordnet-utvalg-med-og-uten-tilbakelegg-28.04.23">Middels:
Forklare og bruke begrepene ordnet utvalg med og uten tilbakelegg,
28.04.23</h4>
<ol type="1">
<li>Begrunn at følgende situasjoner kan tenkes på som ordnet utvalg med
tilbakelegg og finn antall muligheter i utvalget. Du skal gjøre en
flervalgsprøve med fem spørsmål. Hvert spørsmål har fire alternativer.
Hvor mange forskjellige besvarelser kan man gjøre på prøven?</li>
<li>Begrunn at følgende utvalg er ordnet utvalg uten tilbakelegg og finn
antall muligheter i utvalget.<br />
Til årsmøtet i et lag møter det ti personer. På hvor mange måter kan det
velges formann, nestformann og kasserer?</li>
</ol>
<h5 id="vurderingskriterier-1">Vurderingskriterier</h5>
<ol type="1">
<li>Studenten må få fram at siden vi for hvert spørsmål kan velge to
alternativer, vi kan tenke på dette som å velge mellom 1 og 2. Dette
gjør vi fem ganger og rekkefølgen på besvarelsene er åpenbart viktig.
Dermed har vi et ordnet utvalg med tilbakelegg. Vi får derfor <span
class="math inline">\(2^5 = 32\)</span> mulige besvarelser.</li>
<li>Studenten må peke på at det er forskjellige roller, dermed er det
naturlig å tenke på dette som et ordnet utvalg (førstemann er forman,
neste er nestformann og tredje er kasserer). Siden vi skal ha tre
forskjellige personer er det uten tilbakelegg. Vi får dermed <span
class="math inline">\(10\cdot 9 \cdot 8 = 720\)</span> muligheter.</li>
</ol>
<h4
id="middels-forklare-og-bruke-begrepene-ordnet-utvalg-med-og-uten-tilbakelegg-24.04.23">Middels:
Forklare og bruke begrepene ordnet utvalg med og uten tilbakelegg,
24.04.23</h4>
<ol type="1">
<li>Begrunn at følgende situasjoner kan tenkes på som ordnet utvalg med
tilbakelegg og finn antall muligheter i utvalget. Du har en krukke med 8
kuler nummerert 1 til 8 og du trekker en kule to ganger for å lage et
tall.<br />
Hver gang du trekker en kule legger du den tilbake og skriver ned
sifferet du trakk.</li>
<li>Begrunn at følgende utvalg er ordnet utvalg uten tilbakelegg og finn
antall muligheter i utvalget.<br />
Henrik har en kasse med 16 defekte lys og 1 fungerende lys. Han skal
skifte lys i stua og satser på at han er heldig og tar med seg 3
lyspærer fra kassa.</li>
</ol>
<h5 id="vurderingskriterier-2">Vurderingskriterier</h5>
<ol type="1">
<li>Studenten må få fram at siden vi for hvert trekk kan trekke mellom
de 8 kulene, så vil en ha et utvalg med tilbakelegg. I tillegg skriver
man ned siffrene man trekker hver gang for å lage et tall. Dermed er det
natulig å tenke at utvalget er ordnet. Siden vi derfor har 8 valg på
første trekk og så 8 valg på neste, må det være <span
class="math inline">\(8\cdot 8 = 64\)</span> mulige utfall.</li>
<li>Studenten må få frem at at en har 17 lys, men ikke kan trekke samme
pæren to ganger. For å forklare at det kan tenkes på som ordnet må en
peke på at vi bryr oss om rekkefølgen på utvalget, for eksempel fordi
Henrik tester pærene han har valgt ut i rekkefølgen han trakk de med
seg. <em>Merk at det er noe kunstig å tolke denne situasjonen som
ordnet, da det er mer naturlig å tenke seg at den er uordnet (at man
ikke bryr seg om rekkefølgen)</em>. Siden vi nå tolker dette som et
ordnet utvalg uten tilbakelegg så har vi 17 muligheter på første trekk,
så 16, så 15. Multiplikasjonsprinsippet forteller oss derfor at det er
<span class="math inline">\(17\cdot 16\cdot 15\)</span> mulige
utvalg.</li>
</ol>
<h4
id="middels-forklare-og-bruke-begrepene-ordnet-utvalg-med-og-uten-tilbakelegg-17.04.23">Middels:
Forklare og bruke begrepene ordnet utvalg med og uten tilbakelegg,
17.04.23</h4>
<ol type="1">
<li>Begrunn at følgende situasjoner kan tenkes på som ordnet utvalg med
tilbakelegg og finn antall muligheter i utvalget
<ul>
<li>Du skal velge en tresifret kode der du kan ha sifrene 1-7 på hver
posisjon.</li>
</ul></li>
<li>Begrunn at følgende utvalg er ordnet utvalg uten tilbakelegg og finn
antall muligheter i utvalget
<ul>
<li>En klasse på 15 elever skal sende tre elever på en turnering der én
elev skal løpe 200 m, én elev skal hoppe lenge og én elev skal løpe 3000
m. Siden ingen fra klassen har lyst til å delta trekker de lodd om hvem
som må gjøre hva.</li>
</ul></li>
</ol>
<h5 id="vurderingskriterier-3">Vurderingskriterier</h5>
<ol type="1">
<li>Studenten må få fram at siden vi for hver posisjon kan velge mellom
siffrene 1-7 så vil det være med tilbakelegg. Rekkefølgen på en kode er
også opplagt viktig, som betyr at utvalget er ordna. Altså et ordna
utvalg med tilbakelegg. For å finne antallet kan man bruke
produktregelen og se at man har tre valg med 7 muligheter i hvert valg.
Det gir <span class="math inline">\(7\cdot 7\cdot 7\)</span>
muligheter.</li>
<li>Studenten må få frem at elevene kan trekkes ut til forskjellige
roller er det er ordnet utvalg, men siden én elev kun skal gjøre en
aktivitet er det uten tilbakelegg. For å finne antall muligheter kan man
bruke at man skal gjøre tre valg, med <span
class="math inline">\(15\)</span> muligheter i første trekk, <span
class="math inline">\(14\)</span> i neste og så <span
class="math inline">\(13\)</span> i siste valg. Dermed får man <span
class="math inline">\(15\cdot 14\cdot 13\)</span> muligheter.</li>
</ol>
