#### Middels:  Øveoppgaver

1. Avgjør hvilken additiv struktur situasjonene svarer til. Spesifiser
   også hva som er ukjent der det er relevant. Merk at én og samme
   situasjon kan tolkes både som addisjon og subtraksjon.

   a. Arne hadde litt penger i lommeboka. Han samler og panter flasker
   for 167 kroner. Nå har han 527 kroner. Hvor mye hadde han fra
   før?

   b. I bilen på vei til butikken for å pante, satte Arne opp farta
   med 12 km/t til 73 km/t. Hvor høy fart holdt han før
   fartsøkninga?

   c. Forrige gang Arne pantet, fikk han 234 kroner. Hvor mye mer var
   det enn denne gang?

   d. For å få råd til egen pantemaskin, mangler Arne 12 364 kroner.
   Hvor mye koster en pantemaskin?

   e. Arne innser at prosjekt «egen pantemaskin» ikke lar seg
   gjennomføre uten hjelp. Han slår seg sammen med Anne. De har til
   sammen 9 530. Hvor mange penger har Anne?

   f. Etter en tids hardt innsamlingsarbeid, kjøper Arne og Anne
   omsider en pantemaskin. De sitter da igjen med 421 kroner. Hvor
   mye penger hadde før de kjøpte maskinen?

##### Løsningsforslag

1. Avgjør hvilken additiv struktur situasjonene svarer til. Spesifiser
   også hva som er ukjent der det er relevant. Merk at én og samme
   situasjon kan tolkes både som addisjon og subtraksjon.
   a. Arne hadde litt penger i lommeboka. Han samler og panter flasker for 167 kroner. Nå har han 527 kroner. Hvor mye hadde han fra før? Økning, ukjent utgangspunkt. $\_\_ + 167 = 527$ eller $527 - 167 = \_\_$. **Eller** forening, total kjent: slår sammen mengde 1: penger i lommeboka med mengde 2: pantepenger.
   b. I bilen på vei til butikken for å pante, satte Arne opp farta med 12 km/t til 73 km/t. Hvor høy fart holdt han før fartsøkninga? Samme som over.
   c. Forrige gang Arne pantet, fikk han 234 kroner. Hvor mye mer var det
   enn denne gang? Sammenlikning, ukjent differanse. $167 + \_\_ = 234$
   eller $234 - 167 = \_\_$.

   d. For å få råd til egen pantemaskin, mangler Arne 12 364 kroner. Hvor mye koster en pantemaskin? Komplettering/mangel, ukjent total: $har + mangler = ?$ eller $? - mangler = har$, eller $? - har = mangler$.

   e. Arne innser at prosjekt «egen pantemaskin» ikke lar seg gjennomføre uten hjelp. Han slår seg sammen med Anne. De har til sammen 9 530. Hvor mange penger har Anne? Sammenslåing, total kjent.

   f. Etter en tids hardt innsamlingsarbeid, kjøper Arne og Anne omsider en pantemaskin. De sitter da igjen med 421 kroner. Hvor mye penger hadde før de kjøpte maskinen? Oppheving av minskning.

#### Middels:  31.03.23

Avgjør og begrunn hvilken additiv struktur situasjonene har. Tolk både med addisjon og subtraksjon som modell.

1. På en uke har en plante vokst seg 21 cm lengre til 93 cm. Hvor lang var den for en uke siden?
2. André hadde 12 kroner i lomma. Da han fant noen penger bakken, hadde han 19 kroner. Hvor mye fant han?
3. Henrik har to samlinger med Pokémon-kort, én med sjeldne og én med vanlige kort. Han har totalt 497 kort, hvorav de vanlige utgjør 354. Hvor mange sjeldne kort har Henrik?

##### Vurderingskriterier

Det er nok om bare navnet på strukturen for addisjon som modell er oppgitt, men begge mulige regnestykker må med. Avgjørelsene må begrunnes kort.

1. er sammenlikning, kjent differanse: $\_+21=93 eller 93-21=\_$.
2. er økning/oppheving av økning, ukjent økning: $12+\_=19 eller 19-12=\_$.
3. er forening/oppdeling, totalen kjent: $354+\_=497 eller 497-354=\_$.

