<h4 id="middels-øveoppgaver">Middels: Øveoppgaver</h4>
<ol type="1">
<li><p>Avgjør og begrunn hva slags funksjon det er snakk om i hvert
tilfelle. Begrunnelsen må vise til både en graf og et
funksjonsuttrykk.</p>
<ol type="a">
<li><p>Sammenhengen mellom sidene i et rektangel med fast
areal.</p></li>
<li><p>Sammenhengen radius og areal i en sirkel.</p></li>
<li><p>Sammenhengen mellom tid og avstand hjemmefra for en person som
holder jevn fart.</p></li>
</ol></li>
</ol>
<h5 id="løsningsforslag">Løsningsforslag</h5>
<ol type="1">
<li><br />

<ol type="a">
<li>Hvis vi kaller sidelengene i rektangelet for <span
class="math inline">\(x\)</span> og <span
class="math inline">\(y\)</span> så vet vi at med et fast areal <span
class="math inline">\(A\)</span> så er <span class="math inline">\(xy =
A\)</span>. Dermed er <span class="math inline">\(y =
\frac{A}{x}\)</span>. Siden omvendtproporsjonale funksjoner alltid er på
formen <span class="math inline">\(y = \frac{a}{x}\)</span> eller
tilsvarende <span class="math inline">\(xy = a\)</span> så ser vi at
dette gir en omvendt proporsjonal funksjon, men vi merker oss at
negative verdier ikke gir mening i denne situasjonen. Lar vi arealet
være <span class="math inline">\(1\)</span> i dette tilfellet vil grafen
se slik ut</li>
</ol></li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-27-11-41-05.png" /></p>
<ol start="2" type="a">
<li>Vi vet at arealet av en sirkel er <span class="math inline">\(\pi
r^2\)</span>. Vi kan derfor skrive arealet som en funksjon av radiusen
ved å si <span class="math inline">\(A(r) = \pi r^2\)</span>. Vi ser at
dette er en andregradsfunksjon og hvis vi skisserer den vil grafen se
slik ut.</li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-27-11-42-05.png" /></p>
<ol start="3" type="a">
<li>Vi kan tenke oss at en person holder farten <span
class="math inline">\(a\)</span> kilometer i timen og at personen går i
en rett linje fra hjemmet sitt. Da vil personen i utgangspunktet, ved
tid <span class="math inline">\(0\)</span> være <span
class="math inline">\(0\)</span> km fra hjemmet sitt. Avstanden vil nå
vokse lineært siden personen holder jevn fart og vi kan uttrykke
sammenhengen som <span class="math inline">\(f(x) = ax\)</span> der
<span class="math inline">\(f\)</span> er avstanden hjemmefra målt i
kilometer og <span class="math inline">\(x\)</span> er antall timer som
personen har gått i. Grafen vil, hvis <span
class="math inline">\(a\)</span> er <span
class="math inline">\(6\)</span> kilometer i timen se slik ut:</li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-27-11-46-49.png" /></p>
<h4 id="middels-31.03.23">Middels: 31.03.23</h4>
<ol type="1">
<li>Et kvadrat i grønt ligger over et rektangel i lilla og firkantene
vokser i takt, slik som vist under. Rektangelets grunnlinje er alltid
tre ganger så lang som sidelengen i kvadratet, og høyden til rektangelet
er to ganger så langt som kvadratets sidelengde. Hva er sammenhengen
mellom sidelengden i kvadratet og det synlige lilla området?</li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-31-09-23-39.gif" /></p>
<ol start="2" type="1">
<li>“En skole skal holde en fest og har fått en pris for lokalet. Ikke
alle vil delta på festen og det er bestemt at alle som deltar skal
betale like mye. Siden prisen per elev, <span
class="math inline">\(x\)</span>, avtar når antallet gjester, <span
class="math inline">\(y\)</span>, øker, er sammenhengen mellom <span
class="math inline">\(x\)</span> og <span
class="math inline">\(y\)</span> omvendt proporsjonal.” Avgjør og
begrunn om påstanden stemmer.</li>
</ol>
<h4 id="vurderingskriterier-middels-31.03.23">Vurderingskriterier
middels: 31.03.23</h4>
<ol type="1">
<li>Studenten <em>må</em> lage en sammenheng mellom arealet mellom
området og sidelengden. Her bør de bruke at hvis sidelengden er <span
class="math inline">\(s\)</span> så er lengdene i rektangelet <span
class="math inline">\(2s\)</span> og <span
class="math inline">\(3s\)</span>. Dermed er arealet av det synlige
lilla området <span class="math inline">\(2s\cdot 3s - s^2 =
5s^2\)</span>. Studenten kan dermed peke på at sammenhengen må være
<span class="math inline">\(A(s) = 5s^2\)</span>, der <span
class="math inline">\(A\)</span> er arealet av det synlige lilla området
og <span class="math inline">\(s\)</span> er sidelengden i det grønne
kvadratet.</li>
<li>Studenten må få fram at siden prisen, som vi kan kalle <span
class="math inline">\(P\)</span> alltid skal deles likt på antall elever
som vi kaller <span class="math inline">\(x\)</span>, så må elevene
betale <span class="math inline">\(\frac{P}{x}\)</span>. Det betyr at
summen elevene må betale er <span class="math inline">\(f(x) =
\frac{P}{x}\)</span>, altså omvendtproporsjonale.</li>
</ol>
<h4 id="middels-17.02.23">Middels: 17.02.23</h4>
<ol type="1">
<li>Den store sirkelen har radius <span
class="math inline">\(10\)</span>, den lille har radius <span
class="math inline">\(r\)</span>. Hva er sammenhengen mellom den lille
radien og arealet mellom den store og den lille sirkelen?</li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-24-20-27-49.png" /></p>
<ol start="2" type="1">
<li>“I et selskap deles det ut lodd. Fra de <span
class="math inline">\(1000\)</span> loddene, deles tre lodd ut til hver
gjest. Siden antallet gjenværende lodd, <span
class="math inline">\(y\)</span>, avtar når antallet gjester, <span
class="math inline">\(x\)</span>, øker, er sammenhengen mellom <span
class="math inline">\(x\)</span> og <span
class="math inline">\(y\)</span> omvendt proporsjonal.” Avgjør og
begrunn om påstanden stemmer.</li>
</ol>
<h4 id="vurderingskriterier-middels-17.02.23">Vurderingskriterier
middels: 17.02.23</h4>
<ol type="1">
<li>Studenten <em>må</em> lage en sammenheng mellom arealet mellom stor
og liten sirkel og radiusen. Det naturlige er å sette opp differansen
mellom stor og liten sirkel <span class="math inline">\(\pi\cdot 10^2 -
\pi\cdot r^2 = \pi(10^2-r^2)\)</span>.</li>
<li>Studenten må få fram at dette ikke gir en omvendt proporsjonal
sammenhenge. Dette kan de for eksempel gjøre ved å forklare at <span
class="math inline">\(y\)</span> må være <span
class="math inline">\(1000-3x\)</span>, der <span
class="math inline">\(x\)</span> er anntall gjester og peke på at dette
ikke gir sammenhengen <span class="math inline">\(y\cdot x = a\)</span>
der <span class="math inline">\(a\)</span> er en konstant.</li>
</ol>
<h4 id="middels-funksjoner-13.02.23">Middels: Funksjoner 13.02.23</h4>
<ol type="1">
<li><p>I hagen ligger det et barnebasseng som rommer <span
class="math inline">\(1\)</span> m<span
class="math inline">\(^3\)</span>. Bassenget skal fylles med vann. Du
har en vannslage som fyller <span class="math inline">\(0,05\)</span>
m<span class="math inline">\(^3\)</span> vann i bassenget per minutt. I
tillegg fyller du bøtter med varmt vann innefra og klarer å fylle <span
class="math inline">\(0,01\)</span> m<span
class="math inline">\(^3\)</span> varmt vann per minutt. Hva er
sammenhengen mellom tiden og mengden vann i bassenget?</p></li>
<li><p>I koordinatsystemet under ser du to grafer. Begrunn hvilken av
dem som er grafen til en omvendt proporsjonal funksjon. Begrunnelsen må
vise til et funksjonsuttrykk. (Å si at grafen ser ut sånn og sånn, er
altså ikke en begrunnelse ;))</p></li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-24-20-48-58.png" /></p>
<h4
id="vurderingskriterier-middels-funksjoner-13.02.23">Vurderingskriterier
middels: Funksjoner 13.02.23</h4>
<ol type="1">
<li>Studenten <em>må</em> lage en sammenheng mellom mengde vann og tid.
Det naturlige er at å koble mengde vann som fylles per minutt, som er
<span class="math inline">\(0,\!05 + 0,\!01 = 0,\!06\)</span>. Siden vi
skal fylle et basseng kan vi anta et det er tomt, som gir <span
class="math inline">\(f(x) =0,\!06x\)</span>, der <span
class="math inline">\(x\)</span> er antall minutter og <span
class="math inline">\(f\)</span> er antall <span
class="math inline">\(m^3\)</span> som vannet fyller i bassenget.<br />
</li>
<li>Studenten må peke på egenskaper ved omvendtproporsjonale funksjoner
for å begrunne. For eksempel kan en peke på at den grønne funksjonen
oppfyller dobling av <span class="math inline">\(x\)</span> gir
halvering av <span class="math inline">\(y\)</span>. Altså at <span
class="math inline">\(x= 4\)</span> gir <span
class="math inline">\(y=16\)</span> og <span
class="math inline">\(x=8\)</span> gir <span class="math inline">\(y =
8\)</span>. De bør også pekes på at den blå grafen ikke oppfyller denne
egenskapen for eksempel ved å peke på at de krysser i <span
class="math inline">\(x= 8\)</span>, men ikke i <span
class="math inline">\(x= 4\)</span>.</li>
</ol>
<h4 id="middels-funksjoner-10.02.23">Middels: Funksjoner 10.02.23</h4>
<ol type="1">
<li><p>På hyttetaket ligger det <span class="math inline">\(70\)</span>
m<span class="math inline">\(^3\)</span> snø som skal spas bort. Hvert
spadetak rommer <span class="math inline">\(0,8\)</span> m<span
class="math inline">\(^3\)</span>, og du greier <span
class="math inline">\(8\)</span> spadetak i minuttet. Hva er
sammenhengen mellom tiden og mengden snø igjen på taket?</p></li>
<li><p>I koordinatsystemet under ser du to grafer. Begrunn hvilken av
dem som er grafen til en omvendt proporsjonal funksjon. Begrunnelsen må
vise til et funksjonsuttrykk. (Å si at grafen ser ut sånn og sånn, er
altså ikke en begrunnelse ;))</p></li>
</ol>
<p><img
src="https://raw.githubusercontent.com/Andremartiny/MA-173/main/img/2023-03-24-21-04-39.png" /></p>
<h4
id="vurderingskriterier-middels-funksjoner-10.02.23">Vurderingskriterier
middels: Funksjoner 10.02.23</h4>
<ol type="1">
<li>Studenten <em>må</em> lage en sammenheng mellom mengde snø og tid.
Det naturlige er at å koble mengde snø fjernet per minutt, som er <span
class="math inline">\(8\cdot 0,\!8 = 6,\!4\)</span>. Siden vi begynne på
<span class="math inline">\(70\)</span> må dette gi <span
class="math inline">\(f(x) = 70- 6,\!4x\)</span>, det <span
class="math inline">\(x\)</span> er antall minutter.</li>
<li>Studenten må peke på egenskaper ved omvendtproporsjonale funksjoner
for å begrunne. For eksempel kan en peke på at den grønne funksjonen
oppfyller dobling av <span class="math inline">\(x\)</span> gir
halvering av <span class="math inline">\(y\)</span>. Altså at <span
class="math inline">\(x= 1\)</span> gir <span
class="math inline">\(y=36\)</span> og <span
class="math inline">\(x=2\)</span> gir <span class="math inline">\(y =
18\)</span>. De bør også pekes på at den blå grafen ikke oppfyller denne
egenskapen da <span class="math inline">\(x = 1\)</span> gir <span
class="math inline">\(y\)</span> over <span
class="math inline">\(30\)</span> og <span class="math inline">\(x=
2\)</span> gir <span class="math inline">\(y\)</span> under <span
class="math inline">\(15\)</span>.</li>
</ol>
<h4 id="middels-funksjoner-3.02.23">Middels: Funksjoner 3.02.23</h4>
<ol type="1">
<li>Under ser du tre situasjoner. Avgjør og begrunn hva slags funksjon
det er snakk om i hvert tilfelle. Begrunnelsen må vise til både en graf
og et funksjonsuttrykk.</li>
</ol>
<ol type="a">
<li><p>Du skal lage en rektangulær innhegning til hønene dine på <span
class="math inline">\(121\)</span>m<span
class="math inline">\(^2\)</span>. Hva er sammenhengen mellom bredden og
lengden i innhegningen?</p></li>
<li><p>Du skal lage en sirkulær figur med radius <span
class="math inline">\(r\)</span>. Hva er sammenhengen mellom radius og
arealet arealet på figuren?</p></li>
<li><p>Du kjører med bil fra Skien til Kristiansand. Du bruker <span
class="math inline">\(0.5\)</span> liter bensin per mil. Du starter i
Skien med 50 liter bensin. Hva er sammenhengen mellom liter igjen på
tanken og mil du har kjørt?</p></li>
</ol>
<h4
id="vurderingskriterier-middels-funksjoner-3.02.23">Vurderingskriterier
middels: Funksjoner 3.02.23</h4>
<p>De må avgjøre, med begrunnelse (for eksempel ved å peke på definisjon
og funksjonsuttrykket de har gitt), hvilken type funksjon som hører til
alle tre situasjonene. Det skal også gis et funksjonsuttrykk og en
grafisk representasjon av situasjonen.</p>
<h4 id="middels-funksjoner-27.01.23">Middels: Funksjoner 27.01.23</h4>
<ol type="1">
<li>Under ser du tre situasjoner. Avgjør og begrunn hva slags funksjon
det er snakk om i hvert tilfelle. Begrunnelsen må vise til både en graf
og et funksjonsuttrykk.</li>
</ol>
<ol type="a">
<li><p>Du skal kjøre <span class="math inline">\(120\)</span>km. Hva er
sammenhengen mellom hastigheten du kjører i (du kjører i konstant
hastighet) og tiden det tar før du kommer frem?</p></li>
<li><p>Du skal male en rektangulær vegg der høyden er 2 meter lengre enn
bredden. Hva er sammenhengen mellom bredden og arealet du må
male?</p></li>
<li><p>Du skal utføre et arbeid og får 1000 kr i grunnhonorar for å ta
på deg oppdraget. I tillegg får du en timelønn på 250 kroner. Hva er
sammenhengen mellom antall timer du utfører på arbeidet og inntekten du
får for arbeidet?</p></li>
</ol>
<h4
id="vurderingskriterier-middels-funksjoner-27.01.23">Vurderingskriterier
middels: Funksjoner 27.01.23</h4>
<p>De må avgjøre, med begrunnelse (for eksempel ved å peke på definisjon
og funksjonsuttrykket de har gitt), hvilken type funksjon som hører til
alle tre situasjonene. Det skal også gis et funksjonsuttrykk og en
grafisk representasjon av situasjonen</p>
