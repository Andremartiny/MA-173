#### Avansert: Løse lineære likninger ved hjelp av ulike strategier,  Øveoppgaver

1. *Se oppgaver fra tidligere nasjonal deleksamen fra seminar og i modulen nasjonal deleksamen.*


#### Avansert: Løse lineære likninger ved hjelp av ulike strategier,  12.05

Se 17.02


#### Avansert: Løse lineære likninger ved hjelp av ulike strategier,  08.05

Noen mellomtrinnselever fikk denne utfordringen: En bil, sjåfør og tilhenger veier totalt $2900 kg$. Bilen veier to ganger vekten av tilhengeren pluss vekten av sjåføren. Tilhengeren veier $900 kg$. Hvor mye veier sjåføren?

Under ser du tre elevers løsninger. Forklar hvordan de har tolket og løst oppgaven.

![](https://raw.githubusercontent.com/Andremartiny/MA-173/main/img/2023-03-24-15-14-41.png)

![](https://raw.githubusercontent.com/Andremartiny/MA-173/main/img/2023-03-24-15-14-45.png)  
  
![](https://raw.githubusercontent.com/Andremartiny/MA-173/main/img/2023-03-24-15-14-49.png)

#### Vurderingskriterier avansert:  08.05

Her må studentene peke på elevenes tolkning.
Det viktigste som må fram er at:
I besvarelse A så har eleven tolket det som at bil er to ganger vekten til tilhengeren og så må sjåføren legges til.
I B har de tolket setningen som at vekten til sjåfør *og* tilhenger må dobles for å få vekt til bil.
I C har de tolket setningen som at vekt av sjåfør addert med to ganger vekt av tilhenger gir vekt til bil.


#### Avansert: Løse lineære likninger ved hjelp av ulike strategier,  24.04

Se 27.01.23


#### Avansert: Løse lineære likninger ved hjelp av ulike strategier,  17.04.23

En elev løser likningen $\frac{1}{5}(3x+1) = x + 5$ slik du ser under. Forklar hvordan eleven kan ha tenkt. Avgjør og begrunn om løsningen er riktig. Det som eventuelt er riktig, må begrunnes. Det som eventuelt er feil, må rettes opp i.

![](https://raw.githubusercontent.com/Andremartiny/MA-173/main/img/2023-04-16-18-56-37.png)

#### Vurderingskriterier avansert:  17.04.23

Studenten må forklare hva eleven kan ha tenkt og peke på og begrunne det riktige og rette opp i det gale. Fra linje 1 til 2 bør studenten peke på at eleven har faktorisert ut $\frac{1}{5}$ på høyre side, men at det er blitt en feil med konstantleddet i parentesen. Eleven har trukket ut en femdel og dermed bør alt i parentesen bli fem større. Det burde derfor stått
$$
\frac{1}{5}(3x+1) = \frac{1}{5}(5x+25).
$$
Studenten bør videre peke på at fra linje 2 til 3 så har eleven multiplisert begge sider med $5$ slik at VS blir $3x+1$ og HS blir $5x+1$, eller uten feilen i forrige linje $5x+25$. Med følgefeilen har eleven splittet $5x+1$ opp til $3x+1 + 2x$ og sammenlignet sidene, noe som gjør at eleven konkluderer med at $0 = 2x$ eller bare at $0 = x$. Hadde eleven ikke hatt en følgefeil ville resultatet blitt
$$
3x+1 = 3x + 1 + 2x+ 24,
$$
som ville ført til at $x = 12$.


#### Avansert: Løse lineære likninger ved hjelp av ulike strategier,  17.02.23

Under ser du tre elevers løsninger av likningen $3(2x+5)=(12+3x)$. Forklar hvordan elevene kan ha tenkt. Avgjør og begrunn om løsningene er riktige.

![](https://raw.githubusercontent.com/Andremartiny/MA-173/main/img/2023-03-24-15-19-12.png)

#### Vurderingskriterier avansert:  17.02.23

Her må studentene peke på elevenes tolkning.
Det viktigste som må fram er at:
I besvarelse A så sammenlignes sidene på en meningsfull måte (studentene må peke på hvordan sammenligningen skjer).
I besvarelse B må det pekes på at det gjøres en forkorting, men at dette ikke gjøres likt på begge sider.
I besvarelse C må det pekes på må det også pekes på at det sammenlignes på begge sider (studentene må her også peke på hvordan sammenligningen skjer).


#### Avansert: Løse lineære likninger ved hjelp av ulike strategier,  13.02.23

Noen mellomtrinnselever fikk denne utfordringen: En bil, sjåfør og tilhenger veier totalt $2900 kg$. Bilen veier to ganger vekten av tilhengeren pluss vekten av sjåføren. Tilhengeren veier $900 kg$. Hvor mye veier sjåføren?

Under ser du tre elevers løsninger. Forklar hvordan de har tolket og løst oppgaven.

![](https://raw.githubusercontent.com/Andremartiny/MA-173/main/img/2023-03-24-15-14-41.png)

![](https://raw.githubusercontent.com/Andremartiny/MA-173/main/img/2023-03-24-15-14-45.png)  
  
![](https://raw.githubusercontent.com/Andremartiny/MA-173/main/img/2023-03-24-15-14-49.png)

#### Vurderingskriterier avansert:  13.02.23

Her må studentene peke på elevenes tolkning.
Det viktigste som må fram er at:
I besvarelse A så har eleven tolket det som at bil er to ganger vekten til tilhengeren og så må sjåføren legges til.
I B har de tolket setningen som at vekten til sjåfør *og* tilhenger må dobles for å få vekt til bil.
I C har de tolket setningen som at vekt av sjåfør addert med to ganger vekt av tilhenger gir vekt til bil.


#### Avansert: Løse lineære likninger ved hjelp av ulike strategier,  10.02.23

En lærer ber elevene løse likningen

$$-8x^2 + 4= 10x^2 - 14.$$

Læreren observerer at elevene bruker ulike strategier. Avgjør for hver av de tre strategiene i)-iii) nedenfor om den er riktig eller feil. Begrunn svaret ditt ved å beskrive hva elevene i hvert steg i sin løsning gjør riktig eller feil.

![](https://raw.githubusercontent.com/Andremartiny/MA-173/main/img/2023-03-24-15-11-56.png)

#### Vurderingskriterier avansert:  10.02.23

Her må studentene peke på alle operasjonene som gjøres av elevene. Det innebærer å peke både når de gjør noe rett og når de gjør noe galt.


#### Avansert: Løse lineære likninger ved hjelp av ulike strategier,  03.02.23

En lærer ber elevene løse likningen

$$\frac{x-1+2x}{x+1}= \frac{6-4}{2}.$$

Læreren observerer at elevene bruker ulike strategier. Avgjør for hver av de tre stategiene i)-iii) nedenfor om den er riktig eller feil. Begrunn svaret ditt ved å beskrive hva elevene i hvert steg i sin løsning gjør riktig eller feil.

i)

$$\begin{aligned}\frac{x-1+2x}{x+1} & = \frac{6-4}{2}  \\ \frac{\not{x}-\not{1}+2x}{\not{x}+\not{1}} & = \frac{6-4}{2} \\ \frac{1-1+2x}{1+1} &= \frac{6-4}{2} \\ \frac{2x}{2} & = 1 \\ x = 1\end{aligned}$$

ii)

$$\begin{aligned} \frac{x-1+2x}{x+1} & = \frac{6-4}{2}  = 1 \\ 3x-1 & = x+1  \\ 2x & = 2  \\ x  &= 1\end{aligned}$$

iii)

$$\begin{aligned}  \frac{x-1+2x}{x+1} = \frac{6-4}{2} = 1 \end{aligned}$$

Ser at $x-1+2x$ må være lik $x+1$ for at dette skal bli $1$. Det betyr altså at $-1 +2x = 1$. Derfor må $x = 1$.

#### Vurderingskriterier avansert:  03.02.23

Her må studentene peke på alle operasjonene som gjøres av elevene. Det innebærer å peke både når de gjør noe rett og når de gjør noe galt.


#### Avansert: Løse lineære likninger ved hjelp av ulike strategier,  27.01.23

En lærer ber elevene løse likningen

$$\frac{1+x}{x} + \frac{1}{x} = 3.$$

Læreren observerer at elevene bruker ulike strategier. Avgjør for hver av de tre stategiene i)-iii) nedenfor om den er riktig eller feil. Begrunn svaret ditt ved å beskrive hva elevene i hvert steg i sin løsning gjør riktig eller feil.

![](https://raw.githubusercontent.com/Andremartiny/MA-173/main/img/2023-03-24-15-07-16.png)

#### Vurderingskriterier avansert:  27.01.23

Her må studentene peke på alle operasjonene som gjøres av elevene. Det innebærer å peke både når de gjør noe rett og når de gjør noe galt.

#### Avansert: Løse lineære likninger ved hjelp av ulike strategier,  20.01.23

En lærer ber elevene løse likningen

$$\frac{6}{\frac{2x-1}{3}+1} = \frac{3}{4}.$$

Læreren observerer at elevene bruker ulike strategier. Avgjør for hver av de tre stategiene i)-iii) nedenfor om den er riktig eller feil. Begrunn svaret ditt ved å beskrive hva eleven i hvert tilfelle gjør riktig eller feil.

![](https://raw.githubusercontent.com/Andremartiny/MA-173/main/img/2023-03-24-15-05-43.png)

