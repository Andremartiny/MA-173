#### Avansert: Utføre divisjon med brøk,  Øveoppgaver

1. Velg en divisjon med brøk.

   a. Lag en passende kontekst som gir _målingsdivisjon_. Bruk
   konteksten til å forklare og illustrere hvorfor delingsregelen
   er som den er.

   b. Lag en passende kontekst som gir _delingsdivisjon_. Bruk
   konteksten til å forklare og illustrere hvorfor delingsregelen
   er som den er.

##### Løsningsforslag

Heftet.

#### Avansert: Utføre divisjon med brøk,  24.04

Ta utgangspunkt i divisjonen $9 : \frac{2}{3}$. Lag to passende kontekster, og bruk dem til å vise at $9 : \frac{2}{3} = 9 \cdot \frac{3}{2}$.

a. Den ene konteksten skal gi delingsdivisjon.

b. Den andre konteksten skal gi målingsdivisjon.

##### Vurderingskriterier

a. Delingsdivisjon: 9 liter maling rekker til 2/3 vegg (like vegger), hvor mye maling trengs per vegg? Fordeler de 9 literne likt på de to tredelene, som gir 9/2 liter per tredel. Ganger dette opp med tre for å få en hel vegg, altså $9\ :\frac{2}{3} = \frac{9}{2} \cdot 3 = 9 \cdot \frac{3}{2}$.
b. Målingsdivisjon: Hvor mange to-tredels-litere går det på ni liter? Det går tre tredelslitere på én liter, så $9 \cdot 3$ tredeler på ni liter. 2/3 liter er dobbelt så mye, så det går halvparten så mange, altså $9\ :\frac{2}{3} = \frac{9\  \cdot \ 3}{2} = 9 \cdot \frac{3}{2}$.

#### Avansert: Utføre divisjon med brøk,  17.04.23

Ta utgangspunkt i divisjonen $9 : \frac{3}{2}$. Lag to passende kontekster, og bruk dem til å vise at $9 : \frac{3}{2} = 9 \cdot \frac{2}{3}$.

a. Den ene konteksten skal gi delingsdivisjon.

b. Den andre konteksten skal gi målingsdivisjon.

##### Vurderingskriterier

a. Delingsdivisjon: 9 liter maling rekker til 3/2 vegg (like vegger), hvor mye maling trengs per vegg? Fordeler de 9 literne likt på de tre todelene, som gir 9/3 liter per todel. Ganger dette opp med to for å få en hel vegg, altså $9\ :\frac{3}{2} = \frac{9}{3} \cdot 2 = 9 \cdot \frac{3}{2}$.
b. Målingsdivisjon: Hvor mange en-og-en-halv-litere går det på ni liter? Det går to halvlitere på én liter, så $9 \cdot 2$ halvlitere på ni liter. 3/2 liter er tre ganger så mye, så det går en tredel så mange, altså $9\ :\frac{3}{2} = \frac{9 \cdot 2}{3} = 9 \cdot \frac{3}{2}$.

