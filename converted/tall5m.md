#### Middels: Forklare og gi eksempler på de ulike betydningene av brøk: del av hel/enhet, del av antall, tall og forhold,  Øveoppgaver

1. Lag oppgaver der brøk opptrer i betydningen

   a. del av en hel eller del av en enhet

   b. del av et antall

   c. tall

   d. forhold

2. Under ser du noen situasjoner som involverer brøkbegrepet. Avgjør og
   begrunn i hvert tilfelle hvilke(n) betydning av brøk det er snakk
   om.

   a. To femdeler av Norges befolkning spiser taco hver fredag.

   b. Prisen på en vare har gått ned med én tredel.

   c. To femdeler av Norges landareal er beiteområder for rein.

   d. En gressklipper bruker $0,3$ liter bensin på $20$ minutter. Hvor
   lenge kan man klippe gress på en halv liter?

   e. Fem personer deler syv boller likt mellom seg.

   f. Hvor mange glass på én tredels liter kan man fylle med
   $2\frac{1}{2}$ liter vann?

##### Løsningsforslag

2. \
a. Del av antall. (Bak brøkene er det antall, nemlig (deler av) Norges befolkning.)
bTall. (Opprinnelig pris er p. Da er ny pris $\frac{2}{3}p$ og avslaget $\frac{1}{3}p$.) (Man kan selvsagt krangle og si dette er del av antall, der prisen er et antall kroner, men det er en litt rar tolkning.)
c. Del av helhet. (Landareal som helhet.) Kan også tenke at arealet er tallfestet; da er vi samme situasjon som over.
d. Forhold. ($0.3 = \frac{3}{20}=\frac{?}{30}$. Altså 0,3 liter per 20 min angir et forhold; og forhold er brøk.)
e. Tall (7∶5) eller del av hel (syv boller som hel, eller hver bolle som helhet – har syv slike).
f. Tall. (2 1/2 ∶1/3.)

#### Middels: Forklare og gi eksempler på de ulike betydningene av brøk: del av hel/enhet, del av antall, tall og forhold,  17.04.23

1. Avgjør og begrunn kort hvilke(n) betydning av brøk det er naturlig å knytte til situasjonene.
a. Etter en viss tid har du løpt $\frac{3}{4}$ av strekningen for dagens joggetur.
b. André føler seg spenstig, og maler $\frac{2}{3}$ av stueveggen grønn, den siste tredelen rosa.

2. Lag to oppgaver, og begrunn kort hvorfor de involverer den aktuelle betydningen av brøk.
a. Én oppgave med brøk som del av antall.
b. Én oppgave med brøk som forhold.

##### Vurderingskriterier

1. Må avgjøre med en kort, fornuftig begrunnelse.
a. er rimelig å tolke som _tall_ (en måling).
b. er rimelig å tolke som _del av helhet_ (vegg som helhet).
2. Oppgavene må rimelig kunne sies å involvere den aktuelle tolkningen, og besvarelsen må inneholde en kort begrunnelse.

