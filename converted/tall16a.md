#### Avansert: Løse (ukjente) problemer knyttet til brøk, prosent (og desimaltall),  Øveoppgaver

1. Alfa s. 143: 1.86

2. To butikker selger i utgangspunktet en vare til samme pris. Den ene
   butikken setter opp varen med 10 % for siden å sette den ned med 10
   %. Den andre butikken gjør motsatt: først ned 10 %, siden opp 10 %.

   a. Hvor lønner det seg å handle?

   b. Generaliser problemstillingen og løs den.

3. Blant en gruppe mennesker er 60 % gutter. Når det kommer 5 nye
   jenter, andelen 50/50. Hvor mange var de i utgangspunktet?

4. To kraner står over ei bøtte. Den ene krana fyller halve bøtta på en
   time. Den andre fyller en firedel på samme tid. Hvor lang tid tar
   før bøtta er full om begge kranene åpnes på likt?

5. I testamentet gir tante Beate halvparten av formuen sin til Røde
   Kors. Hennes tre nevøer skal dele resten. Per skal bare få to
   tredeler av det hver av de to andre nevøene skal få, etter som han
   ikke besøkte henne den siste tiden. Hvor stor andel av formuen skal
   Per ha?

6. Her er et snedig triks for å finne en brøk som ligger mellom to
   andre brøker: Lag brøken der teller er summen av de to brøkenes
   tellere, og nevneren summen av de to brøkenes nevnere. Eksempel:
   Brøken $\frac{2\  + \ 4}{3\  + \ 5}$ ligger mellom $\frac{2}{3}$ og
   $\frac{4}{5}$. Vis at trikset alltid funker. (Hint: Det kan lønne
   seg å bruke at dersom $\frac{2}{3} < \frac{4}{5}$, så er
   $2 \cdot 5 < 3 \cdot 4$.)

#### Avansert: Løse (ukjente) problemer knyttet til brøk, prosent (og desimaltall),  24.04

Hvis noe øker fra f.eks. $20 \ \%$ til $25 \ \%$ sier vi at økningen var på $5$ prosentpoeng. Fra en en meningsmåling til den neste, økte et politisk parti sin oppslutning med $2$ prosentpoeng. Det tilsvarte en økning på $12,5 \ \%$. Hvor stor oppslutning hadde partiet ved første måling?  

##### Vurderingskriterier

Si partiet hadde $p/100$ i oppslutning. Økte med 2 poeng til $(p + 2)/100$. Dette svarer til en 12,5 % økning, altså er

$$
\begin{aligned}
\frac{p + 2}{100}
& = 1,125 \cdot \frac{p}{100}
\\
p + 2
& = 1,125 \cdot p
\\
0,125 \cdot p
& = 2
\\
p & = 16.
\end{aligned}
$$
Partiet hadde altså 16 % prosent oppslutning før økningen.


