#### Middels: Forklare og gi eksempler på de ulike betydningen av brøk: del av hel/enhet, del av antall, tall og forhold,  24.04

1. Avgjør og begrunn kort hvilken ene betydning av brøk det er naturlig å knytte til situasjonen under.

- André og Henrik skal dele en pose Twist som inneholder $45$ biter. Henrik er en grådig j***l, så i et øyeblikk der André snur seg, rasker han med seg $\frac{2}{3}$ av innholdet og løper.

2. Avgjør og begrunn hvilke to betydninger av brøk det er naturlig å knytte til situasjonen under.

- En rektangulær terrasse måler tre meter den ene veien og to og en halv meter den andre. Arealet av terrassen er da $3 \cdot 2\frac{1}{2}$ kvadratmeter.

3. Lag to oppgaver, og begrunn kort hvorfor de involverer den aktuelle betydningen av brøk.

a. Én oppgave med brøk som del av hel/enhet.
b. Én oppgave med brøk som forhold.

##### Vurderingskriterier

1. Må avgjøre med en kort, fornuftig begrunnelse. _Del av antall_ er rimelig.
2. Må avgjøre med en kort, fornuftig begrunnelse. _Tall_ og _del av enhet (kvadratmeter)_ er rimelig.
3. Må fornuftig kunne sies å involvere de angitte betydningene.

