<h4
id="middels-beskrive-situasjoner-med-hensyn-til-multiplikative-strukturer-øveoppgaver">Middels:
Beskrive situasjoner med hensyn til multiplikative strukturer,
Øveoppgaver</h4>
<ol type="1">
<li><p>Avgjør hvilken multiplikativ struktur situasjonene svarer til.
Spesifiser også hva som er ukjent der det er relevant. Merk at én og
samme situasjon kan tolkes både som multiplikasjon og divisjon.</p>
<ol type="a">
<li><p>Arne rydder i flaskesamlinga si for lettere å kunne telle over
hvor mange panteflasker han har. Han fyller 12 bæreposer, alle med 13
flasker. Hvor mange flasker har Arne?</p></li>
<li><p>Anne, som konsekvent bidrar betydelig mer enn Arne i deres felles
prosjekter, har 624 flasker. Hvor mange flere har hun i forhold til
Arne?</p></li>
<li><p>Med 3 kroner i pant per flaske, hvor mye hanker de inn når de
panter flaskene sine?</p></li>
<li><p>Hensikten med pantingen denne gangen, er å kjøpe garn for å
strikke et rektangulært teppe. (Teppet skal ligge foran den nye
panteautomaten deres for å hindre søl på gulvet.) Teppet skal ha et
areal på 3,2 m<sup>2</sup> og være to meter den ene veien. Hvor langt
skal det være den andre veien?</p></li>
<li><p>Arne og Anne er estetisk bevisste og ønsker å lage et dekorativt,
stripet teppe i to farger. I garnbutikken selger de garn i fem ulike
farger. Hvor mange tepper kan de velge å strikke?</p></li>
<li><p>Etter å ha betalt for garnet, hadde Arne og Anne 164 kroner igjen
som de fordeler likt mellom seg. Hvor mye får hver?</p></li>
<li><p>Hver fargestripe måler fem centimeter nedover den lengste sida.
Hvor mange striper har teppet?</p></li>
</ol></li>
</ol>
<h5 id="løsningsforslag">Løsningsforslag</h5>
<ol type="1">
<li><p>Avgjør hvilken multiplikativ struktur situasjonene svarer til.
Spesifiser også hva som er ukjent der det er relevant. Merk at én og
samme situasjon kan tolkes både som multiplikasjon og divisjon.</p>
<ol type="a">
<li><p>Like grupper.</p></li>
<li><p>Sammenlikning.</p></li>
<li><p>Rate.</p></li>
<li><p>Rektangulært arrangement.</p></li>
<li><p>Kombinatorisk situasjon.</p></li>
<li><p>Like grupper: delingsdivisjon.</p></li>
<li><p>Like grupper: målingsdivisjon.</p></li>
</ol></li>
</ol>
<h4
id="middels-beskrive-situasjoner-med-hensyn-til-multiplikative-strukturer-17.04.23">Middels:
Beskrive situasjoner med hensyn til multiplikative strukturer,
17.04.23</h4>
<ol type="1">
<li>Avgjør og begrunn hvilken multiplikativ struktur situasjonene svarer
til.</li>
</ol>
<ol type="a">
<li>En bils tilbakelagte strekning når den har kjørt 60 km/t i 20
minutter.</li>
<li>Antall tyggegummi i tre pakker med åtte i hver.<br />
</li>
<li>Antall seter i en kinosal med 23 rader, hver med 14 seter.</li>
</ol>
<ol start="2" type="1">
<li>Ta utgangspunkt i situasjon b. Legg til nødvendig informasjon, og
omformuler på to måter: slik at du lager én divisjonsoppgave med
målingsdivisjon og én med delingsdivisjon. Begrunn hvilken som er
hva.</li>
</ol>
<h5 id="vurderingskriterier">Vurderingskriterier</h5>
<p>Avgjørelsene må begrunnes kort.</p>
<ol type="1">
<li><br />
</li>
</ol>
<ol type="a">
<li>er rate.</li>
<li>er like grupper.</li>
<li>er rektangulært arrangement (eller like grupper).</li>
</ol>
<ol start="2" type="1">
<li><br />
</li>
</ol>
<ul>
<li>Målingsdivisjon: 24 tyggegummi fordelt i pakker på 8, hvor mange
pakker?</li>
<li>Delingsdivisjon: 24 tyggegummi i tre pakker, hvor mange i hver?</li>
</ul>
<h4
id="middels-beskrive-situasjoner-med-hensyn-til-multiplikative-strukturer-31.03.23">Middels:
Beskrive situasjoner med hensyn til multiplikative strukturer,
31.03.23</h4>
<ol type="1">
<li><p>Avgjør og begrunn hvilken multiplikativ struktur situasjonene
svarer til.</p>
<ol type="a">
<li><p>En flaske ligger opp ned i sekken og lekker 4 ml i
minuttet.</p></li>
<li><p>Antall gir på en sykkel med tre tannhjul fremme og åtte
bak.</p></li>
<li><p>Solas diameter er 109 ganger jordas.</p></li>
</ol></li>
<li><p>Ta utgangspunkt i situasjon 1. Legg til nødvendig informasjon, og
omformuler på to måter: slik at du lager én divisjonsoppgave med
målingsdivisjon og én med delingsdivisjon. Begrunn hvilken som er
hva.</p></li>
</ol>
<h5 id="vurderingskriterier-1">Vurderingskriterier</h5>
<p>Avgjørelsene må begrunnes kort.</p>
<ol type="1">
<li><br />

<ul>
<li>er rate.</li>
<li>er kombinatorisk eller like grupper.</li>
<li>er sammenlikning.</li>
</ul></li>
<li><br />
Målingsdivisjon: 12 ml har lekket fra en flaske som lekker 4 ml i
minuttet. Hvor lenge har den lekket? Delingsdivisjon: 12 ml har lekket
jevnt ut av en flaske i tre minutter. Hvor mye lekker flaska per
minutt?</li>
</ol>
