#### Middels: Bruke begrepene lineær funksjon, andregradsfunksjon og omvendt proporsjonal funksjon,  Øveoppgaver

1. Avgjør og begrunn hva slags funksjon det er snakk om i hvert
    tilfelle. Begrunnelsen må vise til både en graf og et
    funksjonsuttrykk.

    a.  Sammenhengen mellom sidene i et rektangel med fast areal.

    b.  Sammenhengen radius og areal i en sirkel.

    c.  Sammenhengen mellom tid og avstand hjemmefra for en person som
        holder jevn fart.

##### Løsningsforslag

1. \
   a. Hvis vi kaller sidelengene i rektangelet for $x$ og $y$ så vet vi at med et fast areal $A$ så er $xy = A$. Dermed er $y = \frac{A}{x}$. Siden omvendtproporsjonale funksjoner alltid er på formen $y = \frac{a}{x}$ eller tilsvarende $xy = a$ så ser vi at dette gir en omvendt proporsjonal funksjon, men vi merker oss at negative verdier ikke gir mening i denne situasjonen. Lar vi arealet være $1$ i dette tilfellet vil grafen se slik ut

![](https://raw.githubusercontent.com/Andremartiny/MA-173/main/img/2023-03-27-11-41-05.png)

   b. Vi vet at arealet av en sirkel er $\pi r^2$. Vi kan derfor skrive arealet som en funksjon av radiusen ved å si $A(r) = \pi r^2$. Vi ser at dette er en andregradsfunksjon og hvis vi skisserer den vil grafen se slik ut.

![](https://raw.githubusercontent.com/Andremartiny/MA-173/main/img/2023-03-27-11-42-05.png)

   c. Vi kan tenke oss at en person holder farten $a$ kilometer i timen og at personen går i en rett linje fra hjemmet sitt. Da vil personen i utgangspunktet, ved tid $0$ være $0$ km fra hjemmet sitt. Avstanden vil nå vokse lineært siden personen holder jevn fart og vi kan uttrykke sammenhengen som $f(x) = ax$ der $f$ er avstanden hjemmefra målt i kilometer og $x$ er antall timer som personen har gått i. Grafen vil, hvis $a$ er $6$ kilometer i timen se slik ut:

![](https://raw.githubusercontent.com/Andremartiny/MA-173/main/img/2023-03-27-11-46-49.png)


#### Middels: Bruke begrepene lineær funksjon, andregradsfunksjon og omvendt proporsjonal funksjon,  17.04.23

Avgjør og begrunn hva slags funksjon det er snakk om i hvert tilfelle. Begrunnelsen må vise til både en graf og et funksjonsuttrykk:

   a. Du har 36 liter saft du skal fordele likt på et antall glass. Hva er sammenhengen mellom hvor mye innhold det blir i hvert glass og antall glass du skal fylle?

   b. Henrik har en gressplen som er $2$ meter lang og $5$ meter høy. Han ønsker å utvide gressplenen like mye i hver retning. Hva er sammenhengen mellom hvor stor gressplen han får og hvor mye han utvider gressplenen med?

##### Vurderingskriterier

Studenten må avgjøre og begrunne hva slags funksjon det er snakk om, og lage et funksjonsuttrykk og en graf. For eksempel kan de gjøre det som under

a. Hvis vi skal fordele 36 liter saft på $x$ antall glass tar vi $\frac{36}{x}$. Dermed vil $I(x) = \frac{36}{x}$ være innhold per glass som funksjon av $x$ (vi merker oss at ved få glass, vil innhold per glass være urimelig mye). Dette er en omvendt proposjonal funksjon. Grafen må studenten skissere selv.
b. Hvis plenen øker med $x$ i hver retning blir den nye plenen $(2+x)$ og $(5+x)$ i lengde. Det nye arealet er derfor $A(x) = (2+x)(5+x)$ en andregradsfunksjon. Grafen må studenten skissere selv.
  

#### Middels: Bruke begrepene lineær funksjon, andregradsfunksjon og omvendt proporsjonal funksjon,  31.03.23

1. Et kvadrat i grønt ligger over et rektangel i lilla og  firkantene vokser i takt, slik som vist under. Rektangelets grunnlinje er alltid tre ganger så lang som sidelengen i kvadratet, og høyden til rektangelet er to ganger så langt som kvadratets sidelengde. Hva er sammenhengen mellom sidelengden i kvadratet og det synlige lilla området?

![](https://raw.githubusercontent.com/Andremartiny/MA-173/main/img/2023-03-31-09-23-39.gif)

2. "En skole skal holde en fest og har fått en pris for lokalet. Ikke alle vil delta på festen og det er bestemt at alle som deltar skal betale like mye. Siden prisen per elev, $x$, avtar når antallet gjester, $y$, øker, er sammenhengen mellom $x$ og $y$ omvendt proporsjonal." Avgjør og begrunn om påstanden stemmer.

#### Vurderingskriterier middels:  31.03.23

1. Studenten *må* lage en sammenheng mellom arealet mellom området og sidelengden. Her bør de bruke at hvis sidelengden er $s$ så er lengdene i rektangelet $2s$ og $3s$. Dermed er arealet av det synlige lilla området $2s\cdot 3s - s^2 = 5s^2$. Studenten kan dermed peke på at sammenhengen må være $A(s) = 5s^2$, der $A$ er arealet av det synlige lilla området og $s$ er sidelengden i det grønne kvadratet.
2. Studenten må få fram at siden prisen, som vi kan kalle $P$ alltid skal deles likt på antall elever som vi kaller $x$, så må elevene betale $\frac{P}{x}$. Det betyr at summen elevene må betale er $f(x) = \frac{P}{x}$, altså omvendtproporsjonale.


#### Middels: Bruke begrepene lineær funksjon, andregradsfunksjon og omvendt proporsjonal funksjon,  17.02.23

1. Den store sirkelen har radius $10$, den lille har radius $r$. Hva er sammenhengen mellom den lille radien og arealet mellom den store og den lille sirkelen?

![](https://raw.githubusercontent.com/Andremartiny/MA-173/main/img/2023-03-24-20-27-49.png)

2. "I et selskap deles det ut lodd. Fra de $1000$ loddene, deles tre lodd ut til hver gjest. Siden antallet gjenværende lodd, $y$, avtar når antallet gjester, $x$, øker, er sammenhengen mellom $x$ og $y$ omvendt proporsjonal." Avgjør og begrunn om påstanden stemmer.

#### Vurderingskriterier middels:  17.02.23

1. Studenten *må* lage en sammenheng mellom arealet mellom stor og liten sirkel og radiusen. Det naturlige er å sette opp differansen mellom stor og liten sirkel $\pi\cdot 10^2 - \pi\cdot r^2 = \pi(10^2-r^2)$.
2. Studenten må få fram at dette ikke gir en omvendt proporsjonal sammenhenge. Dette kan de for eksempel gjøre ved å forklare at $y$ må være $1000-3x$, der $x$ er anntall gjester og peke på at dette ikke gir sammenhengen $y\cdot x = a$ der $a$ er en konstant.  


#### Middels: Bruke begrepene lineær funksjon, andregradsfunksjon og omvendt proporsjonal funksjon,  13.02.23

1. I hagen ligger det et barnebasseng som rommer $1$ m$^3$. Bassenget skal fylles med vann. Du har en vannslage som fyller $0,05$ m$^3$ vann i bassenget per minutt. I tillegg fyller du bøtter med varmt vann innefra og klarer å fylle $0,01$ m$^3$ varmt vann per minutt.  Hva er sammenhengen mellom tiden og mengden vann i bassenget?

2. I koordinatsystemet under ser du to grafer. Begrunn hvilken av dem som er grafen til en omvendt proporsjonal funksjon. Begrunnelsen må vise til et funksjonsuttrykk. (Å si at grafen ser ut sånn og sånn, er altså ikke en begrunnelse ;))

![](https://raw.githubusercontent.com/Andremartiny/MA-173/main/img/2023-03-24-20-48-58.png)

#### Vurderingskriterier middels:  13.02.23

1. Studenten *må* lage en sammenheng mellom mengde vann og tid. Det naturlige er at å koble mengde vann som fylles per minutt, som er $0,\!05 + 0,\!01 = 0,\!06$. Siden vi skal fylle et basseng kan vi anta et det er tomt, som gir $f(x) =0,\!06x$, der $x$ er antall minutter og $f$ er antall $m^3$ som vannet fyller i bassenget.  
2. Studenten må peke på egenskaper ved omvendtproporsjonale funksjoner for å begrunne. For eksempel kan en peke på at den grønne funksjonen oppfyller dobling av $x$ gir halvering av $y$. Altså at $x= 4$ gir $y=16$ og $x=8$ gir $y = 8$. De bør også pekes på at den blå grafen ikke oppfyller denne egenskapen for eksempel ved å peke på at de krysser i $x= 8$, men ikke i $x= 4$.  


#### Middels: Bruke begrepene lineær funksjon, andregradsfunksjon og omvendt proporsjonal funksjon,  10.02.23

1. På hyttetaket ligger det $70$ m$^3$ snø som skal spas bort. Hvert spadetak rommer $0,8$ m$^3$, og du greier $8$ spadetak i minuttet. Hva er sammenhengen mellom tiden og mengden snø igjen på taket?

2. I koordinatsystemet under ser du to grafer. Begrunn hvilken av dem som er grafen til en omvendt proporsjonal funksjon. Begrunnelsen må vise til et funksjonsuttrykk. (Å si at grafen ser ut sånn og sånn, er altså ikke en begrunnelse ;))

![](https://raw.githubusercontent.com/Andremartiny/MA-173/main/img/2023-03-24-21-04-39.png)

#### Vurderingskriterier middels:  10.02.23

1. Studenten *må* lage en sammenheng mellom mengde snø og tid. Det naturlige er at å koble mengde snø fjernet per minutt, som er $8\cdot 0,\!8 = 6,\!4$. Siden vi begynne på $70$ må dette gi $f(x) = 70- 6,\!4x$, det $x$ er antall minutter.
2. Studenten må peke på egenskaper ved omvendtproporsjonale funksjoner for å begrunne. For eksempel kan en peke på at den grønne funksjonen oppfyller dobling av $x$ gir halvering av $y$. Altså at $x= 1$ gir $y=36$ og $x=2$ gir $y = 18$. De bør også pekes på at den blå grafen ikke oppfyller denne egenskapen da $x = 1$ gir $y$ over $30$ og $x= 2$ gir $y$ under $15$.


#### Middels: Bruke begrepene lineær funksjon, andregradsfunksjon og omvendt proporsjonal funksjon,  3.02.23

1. Under ser du tre situasjoner. Avgjør og begrunn hva slags funksjon det er snakk om i hvert tilfelle. Begrunnelsen må vise til både en graf og et funksjonsuttrykk.

a. Du skal lage en rektangulær innhegning til hønene dine på $121$m$^2$. Hva er sammenhengen mellom bredden og lengden i innhegningen?

b. Du skal lage en sirkulær figur med radius $r$. Hva er sammenhengen mellom radius og arealet arealet på figuren?

c. Du kjører med bil fra Skien til Kristiansand. Du bruker $0.5$ liter bensin per mil. Du starter i Skien med 50 liter bensin. Hva er sammenhengen mellom liter igjen på tanken og mil du har kjørt?

#### Vurderingskriterier middels:  3.02.23

De må avgjøre, med begrunnelse (for eksempel ved å peke på definisjon og funksjonsuttrykket de har gitt), hvilken type funksjon som hører til alle tre situasjonene. Det skal også gis et funksjonsuttrykk og en grafisk representasjon av situasjonen.

#### Middels: Bruke begrepene lineær funksjon, andregradsfunksjon og omvendt proporsjonal funksjon,  27.01.23

1. Under ser du tre situasjoner. Avgjør og begrunn hva slags funksjon det er snakk om i hvert tilfelle. Begrunnelsen må vise til både en graf og et funksjonsuttrykk.

a. Du skal kjøre $120$km. Hva er sammenhengen mellom hastigheten du kjører i (du kjører i konstant hastighet) og tiden det tar før du kommer frem?

b. Du skal male en rektangulær vegg der høyden er 2 meter lengre enn bredden. Hva er sammenhengen mellom bredden og arealet du må male?

c. Du skal utføre et arbeid og får 1000 kr i grunnhonorar for å ta på deg oppdraget. I tillegg får du en timelønn på 250 kroner. Hva er sammenhengen mellom antall timer du utfører på arbeidet og inntekten du får for arbeidet?

#### Vurderingskriterier middels:  27.01.23

De må avgjøre, med begrunnelse (for eksempel ved å peke på definisjon og funksjonsuttrykket de har gitt), hvilken type funksjon som hører til alle tre situasjonene. Det skal også gis et funksjonsuttrykk og en grafisk representasjon av situasjonen

