
#### Middels: Avgjøre om utvalg er ordnet eller uordnet og om det er med eller uten tilbakelegg,  Øveppgaver

Avgjør om situasjonene under kan tenkes som (u)ordnede utvalg m/u
tilbakelegg

1. Du skal velge ut en komité fra en 20 lærerstudenter. Komitéen skal
    bestå av 4 studenter.
2. En klasse med 25 elever skal velge tillitsvalgt. De skal velge to tillitsvalgte. Første elev skal være hovedtillitsvalgt, neste skal være stedfortreder.
3. Hver uke i tre uker har 6 lærere et ukentlig bruslotteri der de vinner en sekspakning Cola hvis de vinner. Det trekkes en vinner blant de 6 lærerne hver uke.
4. Til et lag i $4 \times 100$m stafett er det tatt ut fire sprintere, A, B, C og D. Hvor mange rekkefølger kan de stille opp stafettlaget på?
5. Du har et bord med seks plasser og du skal dekke på til fire. Hvor mange mulige kombinasjoner kan lage?
6. Du skal kjøpe en firepakning med donuts fra Donutsjappa ved Aquarama. De har tre typer donuts du kan velge mellom. Hvor forskjellige firepakninger kan du lage?
7. Du skal trekke ut fire gutter fra en klasse på 16 gutter og 17 jenter. Hvor mange måter kan du gjøre det på?
8. Syv studenter bor i et kollektiv sammen. Den første uke trakker de lodd om hvem som skal lage mat, gjøre rent fellesarealet og vaske badet. Ingen får mer enn én jobb. Hvor mange mulige utfall kan trekningen ha?

##### Løsningsforslag

1. Siden vi ikke kan trekke en student flere ganger, er dette utvalget uten tilbakelegg. I tillegg er det ingen opplysning som impliserer at de skal være distinkte roller i komitéen. Dermed må dette være uordnet (rekkefølge betyr ikke noe)
2. Her ser vi at rollen på personene som trekkes ut har noe å si, og det er dermed et ordnet utvalg. Det er også tydelig at vi ikke kan velge samme elev, og dermed er det et ordnet utvalg uten tilbakelegg.
4. Vi skal velge tre lærere. Det står at det alltids trekkes blant de 6 lærerne, og det er derfor et utvalg med tilbakelegg. Siden det er snakk om en uke mellom utvalgene, så er det naturlig å tolke dette som at rekkefølgen betyr noe. Dermed er dette et ordnet utvalg med tilbakelegg. *Alternativt kan en også argumentere for at rekkefølgen ikke har noe å si siden premien er den samme og vinnerne ikke bryr seg om når de får premien*.
5. Vi kan nummerere setene fra $1$ til $6$, og vi ønsker å velge ut fire av de seks sifrene. Vi kan ikke velge samme siffer to ganger, da dette betyr at vi skal dekke på samme plass to ganger. Dermed er det et utvalg uten tilbakelegg. Siden det å dekke på ikke har noen betydning i forhold til rekkefølgen vi gjør det i, så vil dette være et uordnet utvalg uten tilbakelegg.
6. $\vdots$


#### Middels: Avgjøre om utvalg er ordnet eller uordnet og om det er med eller uten tilbakelegg,  08.05

Avgjør og begrunn om situasjonene under kan tenkes som ordnede eller uordnede utvalg og om utvalgene er med eller uten tilbakelegg:

1. Du skal kjøpe tre kuler is på iskiosken på fiskebrygga. Der har de 12 forskjellige smaker man kan velge mellom.
2. Du skal låne nye bøker på biblioteket. Du ønsker å låne tre nye bøker i temaet "matematikkens historie". På biblioteket har de femten bøker i denne kategorien.
3. André, Henrik og Anders spiller kortspillet *President* på jobben, og har laget en tabell der de holder oversikt over antall seiere per person. Etter å ha spilt seks runder, hvor mange forskjellige stillinger kan oppstå?
4. I underveisvurderingen i MA-173 kan du velge mellom 58 læringsmål. Hvis du svarer på én oppgave på seks forskjellige læringsmål. Hvor mange forskjellige kombinasjoner av seks læringsmål kan du velge?

##### Vurderingskriterier

Studenten må argumentere og begrunne sitt valg. Det *må* ikke nødvendigvis stemme med forslaget under, men er det annerledes må begrunnelsen hvertfall være meningsfull!

1. Studenten kan peke på nesten hvilken tolkning som helst. For eksempel kan de peke på at en selvfølgelig kan velge samme smak flere ganger og at rekkefølgen ikke betyr noe. Dermed blir det uordna utvalg uten tilbakelegg.S
2. En naturlig tolkning kan være å tolke dette som at man har 15 bøker å velge mellom, men man kan ikke velge samme bok flere ganger (uten tilbakelegg). I tillegg er det ikke viktig hvilken rekkefølge man velger i, dermed uordna.
3. En naturlig tolkning kan være å tenke på dette som seks runder der vi kan trekke en vinner mellom de samme tre personene hver gang (med tilbakelegg). Når vi er ferdig er vi ikke interessert i rekkefølgen på resultatet, kun antall ganger noen har vunnet, noe som gjør at vi ikke bryr oss om rekkefølgen (uordna).
4. En naturlig tolkning kan være å argumentere for at vi ikke kan velge samme læringsmål flere ganger (noe som blir pekt på i teksten). I tillegg er det ikke viktig hvolken rekkefølge vi besvarer spørsmålene, altså uordna.


#### Middels: Avgjøre om utvalg er ordnet eller uordnet og om det er med eller uten tilbakelegg,  28.04.23

Avgjør og begrunn om situasjonene under kan tenkes som ordnede eller uordnede utvalg og om utvalgene er med eller uten tilbakelegg:

1. Du blir bedt om å lage et passord med lengde på $8$ symboler. Du kan velge mellom bokstavene i alfabetet og sifrene fra $0$ til $9$.
2. Du har 8 bøker som skal sette i hylla. På hvor mange måter kan du gjøre det?
3. I et hesteløp skal er det 8 hester som deltar. Du vedder på å treffe på både første-, andre- og tredjeplass. Hvor mange forskjellige kombinasjoner av pallplasser kan man få?
4. I et spill med poker har man en hånd med 2 kort som du kan se og stokke på. Hvor mange forskjellige hender kan du ha?

##### Vurderingskriterier

Studenten må argumentere og begrunne sitt valg. Det *må* ikke nødvendigvis stemme med forslaget under, men er det annerledes må begrunnelsen hvertfall være meningsfull!

1. Siden man alltid kan velge mellom de samme bokstavene og sifrene er det med tilbakelegg. Rekkefølgen man skriver inn et passord har noe å si, så det er ordnet. Vi har altså et ordnet utvalg med tilbakelegg.
2. Du kan plassere bøkene i en bestemt rekkefølge for hver gang, altså ordnet. Siden vi heller ikke kan plassere samme bok flere ganger får vi et ordnet utvalg uten tilbakelegg.
3. Rekkefølgen har noe å si (ordnet) og hestene kan ikke komme på mer enn én plass. Dermed er det ordnet uten tilbakelegg.
4. Siden vi kan stokke om på kortene blir det uordnet. Vi kan heller ikke ha samme kort to ganger. Dermed blir det uordnet utvalg uten tilbakelegg.



#### Middels: Avgjøre om utvalg er ordnet eller uordnet og om det er med eller uten tilbakelegg,  24.04.23

Avgjør om situasjonene under kan tenkes som ordnede eller uordnede utvalg og om utvalgene er med eller uten tilbakelegg:

1. I bedriftsidrettslaget er det 20 medlemmer som spiller basket. På hvor mange måter kan det velges to personer som skal sitte i styret av basketballavdelingen?
2. I en klasse på 18 elever skal det velges ut en elevrådsleder og en vara. På hvor mange måter kan det gjøres på?
3. I en klasse er det 12 gutter og 10 jenter. På hvor mange måter kan man velge ut 4 gutter?
4. En student ved lærerutdanninga har møtt opp på alle obligatoriske undervisninger. Nå gjenstår det fire obligatoriske seminarer, og studenten vil komme over fraværsgrensa på 70% selv om de ikke møter på noen av seminarene. Studenten har derfor konkludert med at de står fritt til å velge om de vil møte opp eller ikke for hver av de fire seminarene. På hvor mange utvalg av seminarer kan de velge å gå på? 

##### Vurderingskriterier

Studenten må argumentere og begrunne sitt valg. Det *må* ikke nødvendigvis stemme med forslaget under, men er det annerledes må begrunnelsen hvertfall være meningsfull!

1. Studenten kan peke på at det ikke sies noe om rollene i styret. Dermed er det naturlig å tenke at dette er et uordna utvalg. Det er heller ikke tilbakelegg siden vi trekker mellom personene og vi ikke kan velge samme person to ganger.
2. Studenten kan peke på at det skal velges roller (ordna), men det skal være forskjellige personer (uten tilbakelegg). 
3. Studenten kan peke på at vi har 12 gutter å velge mellom, men kan ikke velge samme (uten tilbakelegg). Siden det kun er en gruppe er det naturlig å tolke at rekkefølgen ikke har noe å si (uordna)
4. Studenten kan peke på at det skal gjøres fire valg, der de i hvert valg velger mellom å delta og å ikke delta (to muligheter). De trekker mellom disse mulighetene hver gang, så det er med tilbakelegg. I tillegg er rekkefølgen betydelig fordi det avgjør hva slags innhold studenten får (eller ikke får) i seminarene, altså ordna utvalg med tilbakelegg.


#### Middels: Avgjøre om utvalg er ordnet eller uordnet og om det er med eller uten tilbakelegg,  17.04.23

Avgjør om situasjonene under kan tenkes som ordnede eller uordnede utvalg og om utvalgene er med eller uten tilbakelegg:

1. Til årsmøtet i et lag møter det ti personer. På hvor mange måter kan det velges formann, nestformann og kasserer?
2. I en klasse på 20 elever skal det velges ut en gruppe på 6. På hvor mange måter kan det gjøres på?
3. På hvor mange måter kan forskjellige tresifrede tall lages med sifrene 1, 2, 3, 4 og 6, der en kan gjenta gjenta sifre?
4. På en flervalgsprøve med åtte spørsmål er det tre alternativer på hvert spørsmål, der kun ett alternativ er rett. Hvor mange mulige forskjellige besvarelser kan man gi på prøven?

##### Vurderingskriterier

Studenten må argumentere og begrunne sitt valg. Det *må* ikke nødvendigvis stemme med forslaget under, men er det annerledes må begrunnelsen hvertfall være meningsfull!

1. Studenten må peke på at siden det er forskjellige roller, så vil det være et ordnet utvalg, men siden det ikke er noen som kan være samme rolle så er det uten tilbakelegg.
2. De skal velge en gruppe på $6$ elever. Én elev kan såklart ikke være med flere ganger i gruppen, så det blir uten tilbakelegg. Det er heller ikke påpekt at gruppen inneholder noen roller som gjør det naturlig å tenke på dette som et uordnet utvalg.
3. Det blir påpekt at en kan gjenta sifrene, dermed må det tenkes på som et utvalg med tiblakelegg. Rekkefølgen har noe å si siden vi skal lage tresifrede tall, som gjør det til et ordnet utvalg med tilbakelegg.
4. Siden det er tre muligheter på hvert spørsmål kan en tenke at en på de åtte spørsmålene kan velge mellom 1, 2 og 3, noe som gir et utvalg med tilbakelegg. I tillegg bryr vi oss om rekkefølgen fordi vi ser et mulige besvarelser som kan gis på prøven. Dermed blir dette et ordnet utvalg med tilbakelegg.


