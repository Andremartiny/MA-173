#### Middels: Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde,  Øveoppgaver

1. Sammenhengen mellom sidelengden og arealet av et kvadrat er en
    funksjonssammenheng.

    a.  Bruk eksemplet til å forklare begrepene.

    b.  Arealfunksjonen er her uttrykt som en situasjonsbeskrivelse.
        Uttrykk den også som tabell, funksjonsuttrykk og graf.

2. Sammenhengen mellom grader målt i Fahrenheit og grader målt i
    Celsius er en funksjonssammenheng.

    a.  Bruk eksemplet til å forklare begrepene.

    b.  Sammenhengen mellom temperaturskalaene er her uttrykt som en
        situasjonsbeskrivelse. Uttrykk den også som tabell,
        funksjonsuttrykk og graf.

> (Her må du enten google eller, hvis du er tøff (og det er du jo),
> bruke dette: Sammenhengen er lineær, og $(32,\ 0)$ og $(41,\ 5)$ er to
> punkter på grafen, der førstekoordinat er temperaturen i Fahrenheit,
> andrekoordinat tilhørende Celsius-verdi.)

3. Under ser du noen par av variabler. Avgjør og begrunn i hvert
    tilfelle om den ene er funksjon av den andre. Begrunnelsen må vise
    til en definisjon av funksjon og en algebraisk eller grafisk
    fremstilling av situasjonen.

    a.  Temperaturen der du bor og tiden gjennom ett døgn.

    b.  Omkretsen av et rektangel og arealet av rektanglet.

    c.  Omkretsen av en sirkel og arealet av sirkelen.

    d.  En balls høyde over bakken og tiden målt fra da du slapp den.

4. Oppgavene 4.1--4.5, s. 335 i Alfa er også ok oppgaver av typen «er y
    funksjon av x i *dette* tilfellet?»

##### Løsningsforslag

2. \
   a. Vi vet (enten ved å Google, eller ved tidligere kunnskap) at det er en lineær sammenheng mellom Fahrenheit og Celcius. Ved å løse for punktene $(32,0)$ og $(41, 5)$ (se tidligere læringsmål for å gjøre dette) ser vi at sammenhengen er $F(C) = 32 + \frac{9}{5}C$, der $F$ er Fahrenheit og $C$ er Celcius. Her vil $C$ være den uavhengige variabelen (innverdien) og $F$ vil være funksjonsverdien (utverdi). Vi vet også at det finnes et absolutt minimum $0$ Kelvin, som tilsvarer $-273.15$ Celcius. Det finnes ingen øvre grense på varme og definisjonsområdet for denne sammenhengen blir derfor $[-273.15, \infty]$. Setter vi inn nedre grense ser vi at funksjonsverdiene vi kan få går fra $F(-273.15) = -459.67$ til uendelig. Det gir en verdimengde lik $[-459.67, \infty]$.
   b. Funksjonsuttrykket har vi allerede fra a. Vi kan lage en enkel tabell slik:

+-------+--------+
| C     |   F    |
+:=====:+:======:+
| -10   |   14   |
+-------+--------+
| -5    |   23   |
+-------+--------+
| 0     |   32   |
+-------+--------+
| 5     |   41   |
+-------+--------+
| 10    |   50   |
+-------+--------+

   Skisserer vi grafen vil den se sirka slik ut:

![](https://raw.githubusercontent.com/Andremartiny/MA-173/main/img/2023-03-27-12-33-04.png)

#### Middels: Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde,  17.04.23

Til hvert av punktene A) og B), er to variabler beskrevet. Avgjør i hvert tilfelle om én av variablene er funksjon av den andre, begge variabler er funksjon av hverandre, eller ingen av dem er funksjon av den andre. Besvarelsen må inneholde ordene innverdi og funksjonsverdi, definisjons- og verdimengde.

A) Mengde blandet saft og mengde vann i ferdigblandet saft som skal blandes i blandingsforholdet $5: 1$.

B) Temperatur ved plenen til UiA og tidspunkt for målingene

##### Vurderingskriterier

Studenten må gi fornuftige og forståelige forklaringer. Besvarelsene *må* inneholde ordene innverdi, funksjonsverdi, definisjons- og verdimengde.

A) Her må studenten peke på at begge variablene kan være en funksjon av hverandre. Vet vi mengde blandet saft så kan vi finne ut av mengde vann, da dette utgjør $\frac{5}{6}$ av den ferdigblannede saften og vet vi antall vann liter, så vet vi at det er $\frac{6}{5}$ liter ferdigblandet saft.

B) Studenten få fram ved et gitt tidspunkt vil det være en entydig temperatur som kan måles av, dermed er temperatur ved plenen en funksjon av tiden. Siden det kan være flere tidspunkter der målingene viser samme temperatur, kan vi ikke avgjøre tidspunktet for målingen ved å se på temperatur. Derfor er tiden ikke en funksjon av temperaturen.

#### Middels: Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde,  31.03.23

Til hvert av punktene A) og B), er to variabler beskrevet. Avgjør i hvert tilfelle om én av variablene er funksjon av den andre, begge variabler er funksjon av hverandre, eller ingen av dem er funksjon av den andre. Besvarelsen må inneholde ordene innverdi og funksjonsverdi, definisjons- og verdimengde.

A) En persons personnummer og personens høyde.

B) En persons navn og personens utdanning.

#### Vurderingskriterier middels:  31.03.23

Besvarelsene *må* inneholde ordene innverdi, funksjonsverdi, definisjons- og verdimengde.
A. Studenten må begrunne sammenhengen personens personnummer og høyde. Siden personnummer er unikt for personer og alle personer kun har en høyde, vil det for hvert personnummer (innverdi) finnes nøyaktig én høyde (funksjonsverdi) som hører til det personnummeret. Dette betyr at høyden er en funksjon av personnummeret. Studenten må også gi en meningsfull forklaring på hva definisjons- og verdimengden er til denne funksjonen.
B. Studenten bør få fram at det kan finnes flere personer med samme navn. Dermed kan ikke en personens navn være nok til å avgjøre utdanning. Tilsvarende kan en utdanning ikke være nok til å avgjøre hvem personers navn.

#### Middels: Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde,  17.02.23

Til hvert av punktene A) og B), er to variabler beskrevet. Avgjør i hvert tilfelle om én av variablene er funksjon av den andre, begge variabler er funksjon av hverandre, eller ingen av dem er funksjon av den andre. Besvarelsen må inneholde ordene innverdi og funksjonsverdi, definisjons- og verdimengde.

A) En pakkes vekt og prisen man betaler for å sende den.

B) Temperatur målt utenfor stuevinduet og tidspunktene for målingene.

#### Vurderingskriterier middels:  17.02.23

Besvarelsene *må* inneholde ordene innverdi, funksjonsverdi, definisjons- og verdimengde.
A. Studenten må begrunne sammenhengen vekt og pris. Som oftes er prisen avhengig av både størrelse og vekt. På denne måten kan en argumentere for at prisen ikke er entydig bestemt av vekten alene. Derfor er pris ikke en funksjon av vekt. Tilsvarende kan en ikke *hente tilbake* vekten ved å se på prisen, da disse ofte settes i intervaller. På den andre side kan en tolke oppgaven som at pakken er i en fiksert størrelse. Dermed vil vekten entydig bestemme prisen. I dette tilfellet vil vekten være innverdi og prisen være funksjonsverdien. Siden vekten kan være alle positive tall må er det naturlig å tenke at definisjonsmengden er alle positive verdier. Verdimengden i dette tilfellet blir de prisene en er nødt til å betale, som i dette tilfelle nok blir en diskrete verdier.  
B. Studenten må begrunne sammenhengen tid og temperatur.Det vil for hvert tidspunkt være en målt temperatur utenfor stuevinduet. Dermed kan temperaturen utenfor stuevinduet ses på som en funksjon av tiden. Da det ved flere tidspunkt kan være samme temperatur utenfor, kan en ikke finne tilbake til et tidspunkt ved å se på temperaturen. Derfor vil ikke tiden være en funksjon av temperaturen.

#### Middels: Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde,  13.02.23

Én av følgende sammenhenger er en funksjonssammenheng: A) Sammenhengen mellom omkrets og bredden i et rektangel. B) Sammenhengen mellom omkrets og areal av en sirkel.  

Avgjør og begrunn ved hjelp av en definisjon av funksjon hvilken av de to sammenhengene som er en funksjonssammenheng.
Bruk funksjonssammenhengen til å forklare begrepene uavhengig og avhengig variabel og definisjons- og verdimengde.

#### Vurderingskriterier middels:  13.02.23

Her må studenten peke på og begrunne hvorfor det er sammenhengen mellom omkrets og kvadrat som gir en funksjonssammenheng. Begrunnelsen må referere til en riktig definisjon av en funksjon. Deretter må de bruke eksempelet til å forklare begrepene det bes om.

#### Middels: Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde,  10.02.23

Én av følgende sammenhenger er en funksjonssammenheng: A) Sammenhengen mellom omkrets og areal i et rektangel. B) Sammenhengen mellom omkrets og areal i et kvadrat.  

Avgjør og begrunn ved hjelp av en definisjon av funksjon hvilken av de to sammenhengene som er en funksjonssammenheng.
Bruk funksjonssammenhengen til å forklare begrepene uavhengig og avhengig variabel og definisjons- og verdimengde.

#### Vurderingskriterier middels:  10.02.23

Her må studenten peke på og begrunne hvorfor det er sammenhengen mellom omkrets og kvadrat som gir en funksjonssammenheng. Begrunnelsen må referere til en riktig definisjon av en funksjon. Deretter må de bruke eksempelet til å forklare begrepene det bes om.

