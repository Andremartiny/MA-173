
# Vurderingskriterier

## Tallteori

### Bruke begrepene faktor (divisor), felles faktor og største felles faktor, multiplum, felles multiplum og minste felles multiplum

#### Grunnleggende: Gjengi og forklare, gi eksempler og illustrasjoner til begrepene

1. Gi en grunnskoletilpasset forklaring med eksempel på begrepene faktor og divisor.
2. Forklar og gi eksempler på hva som menes med felles multiplum og minste felles multiplum for to tall. Besvarelsen må inneholde både formelle definisjoner og grunnskoletilpassete forklaringer.

#### Middels: Argumentere for enkle sammenhenger knyttet til begrepene

To tannhjul dreier med ulik hastighet. Det ene bruker 21 sekunder på én omdreining. Du ønsker at det andre skal holde en dreiehastighet slik at dersom de settes i gang på likt, vil de begge kun stå samtidig i utgangsposisjonen hvert 147. sekund. Hva må hastigheten til det andre tannhjulet være, dersom det ikke bruker 147 sekunder per omdreining?

##### Vurderingskriterier

Studentene må bevare oppgaven på en forståelig og riktig måte. Det kan være å innse at $21 = 3\cdot 7$ og at $147 = 7\cdot 7 \cdot 7$. Siden tannhjulene ikke kan stå i samme posisjon før det har gått $147$ sekunder må det andre tannhjulet dreie med en faktor av $147$ eller $21$. Dermed må faktoren være $7\cdot 7$.

#### Avansert: Løse (også ukjente) problemer knyttet til begrepene

Uten å regne det ut, hvordan kan vi vite hvor mange 0'ere, det vil være på slutten av produktet av tallene 1, 2, 3, 4, 5, 6, 7, 8, 9 og 10?

##### Vurderingskriterier

Studenten må besvare oppgaven på en forståelig og riktig måte. Dette kan være ved å peke på at $2\cdot 5 \cdot 10 = 100$. Derfor må det minst være to 0'ere. Deretter kan de peke på at det ikke kan være flere 0'ere, fordi da måtte $1000$ vært en faktor i produktet, noe som ville krevd en ekstra faktor $5$ som ikke er der.

### Bruke begrepene naturlig tall, partall og oddetall, primtall og sammensatt tall

#### Grunnleggende: Gjengi og forklare, gi eksempler og illustrasjoner til begrepene

Forklar og gi eksempler på hva partall og oddetall er.
Forklar og gi eksempler på hva primtall og sammensatt tall er.
Besvarelsen må inneholde både algebraiske definisjoner, ordforklaringer og illustrasjoner.

#### Middels: Argumentere for enkle sammenhenger knyttet til begrepene

1. Gi et grunnskoletilpasset argument for at sum av oddetall og partall er oddetall.

2. Gi et formelt argument for at oddetall multiplisert med oddetall gir oddetall.

##### Vurderingskriterier

1. Studenten må gi en forklaring som kan passe på grunnskolen. Dette kan innebære å lage illustrasjoner. For eksempel kan en illustrere et partall som noe som kommer i par og et oddetall som to rader der en er én høyere. Da kan en peke til figuren å si at når man legger sammen figurene på hverandre vil man fortsatt ha én som er en høyere. Dermed fortsatt ett oddetall.

![](2023-03-30-12-14-25.png)

2. Studenten bør få fram at to oddetall kan skrives som $2n+1$ og $2m+1$ der $m$ og $n$ er to vilkårlige naturlige tall. Dermed blir produktet $(2n-1)(2m-1) = 2mn-2n-2m+1 = 2(mn-n-m)+1$. Dette er altså noe én over et partall og må derfor fortsatt være et oddetall.

#### Avansert: Løse (også ukjente) problemer knyttet til begrepene

Hvis vi ønsker å undersøke manuelt om et tall $n$ er prim eller sammensatt, er det ikke nødvendig å lete etter faktorer i $n$ som er høyere enn $\sqrt n$. Forklar hvorfor.

##### Vurderingskriterier

Studenten må gi en strukturert og logisk forklaring på hvorfor $\sqrt n$ er det høyeste tallet en trenger å sjekke.  

Dette handler i hovedsak om å peke på at faktorer (som ikke er $1$ eller tallet selv) kommer i par.

### Begrunne delelighetsreglene for tall som er delelig med 2, 3, 4, 5, 6 og 9

#### Middels: Argumentere for enkle sammenhenger knyttet til begrepene

Gi en formell begrunnelse for delelighetsregelen for tall som er delelig med 4.
Gi en grunnskoletilpasset begrunnelse for delelighetsregelen for tall som er delelig med 9.

##### Vurderingskriterier

1. Studenten kan for eksempel peke på at alle tall kan skrives som $100a + b$, der $a$ er et vilkårlig naturlig tall og $b$ er et vilkårlig tosifret tall. For eksempel vil 26 tilsvare $a = 0 $ og $b = 26$, mens $152324$ kan deles opp i $a = 1523$ og $b = 24$. Siden $100a = 4\cdot 25 a$ som er delelig på fire, vil tallet $100a + b$ kun være delelig på fire når $b$ er det. Hvis $b$ ikke er delelig på fire vil heller ikke $100a + b$ være delelig på fire. Dermed ser vi at tall er delelig på fire hvis, og bare hvis, de to siste sifrene i tallet er delelig på fire.
2. Her må studenten gjøre et grunnskoletilpasset argument. Det kan være å peke på et konkret tall og dra ut strukturen derfra. For eksempel kan vi se på tallene $124$ og $621$. Tallene kan vi dele opp slik $124 = 1\cdot 100 + 2\cdot 10 + 4 = (99+1) + (9+1)\cdot 2 + 4 = (99+2\cdot 9) + 1 + 2 +4$ og $631 = 6\cdot 100 + 3 \cdot 10 + 1 = 6(99+1) + 2(9+1)+1 = (6\cdot 99 + 2\cdot 9) + 6+ 2 +1 $. I begge tilfellene ser vi at første del er delelig med 9 alltid og at vi har klart å skille ut tverrsummen fra tallene. Siden $1+2+4 = 7$ som ikke er delelig på 9 kan tallet $124$ ikke være delelig på 9, mens $6+2+1 = 9$ er delelig med 9 som gjør at tallet $621$ også må være delelig med 9. Videre må studenten trekke ut strukturen fra eksemplene. Dette kan gjøres ved å peke på at det vi har gjort ikke er unikt våre tresifrede tall. Det ville faktisk fungert for alle tall fordi $9, 99, 999, 9999, 99999, \ldots$ alltid er delelig på 9. Derfor kan vi alltid trekke ut tverrsummen slik vi har gjort, noe som gjør at det er tverrsummen som alltid vil avgjøre om tallet er delelig på 9 eller ei.

### Finne eksplisitt uttrykk for figurtall

#### Grunnleggende: Ved hjelp av Gauss-trikset/doble summen for trekanttall, og ved hjelp av sum av tillegg for kvadrat- og rektangeltall

Utled det eksplisitte uttrykket for summen av de $n$ første naturlige tallene, det vil si trekanttall nummer  $n$, ved hjelp av Gauss-trikset (doble summen) geometrisk.
Utled det eksplisitte uttrykket for kvadrattallene ved hjelp av sum av tillegg.

##### Vurderingskriterier

Studentene må besvare begge spørsmålene med riktig teknikk (se heftet).

#### Middels: Ved hjelp av sum av tillegg for andre polygontall

Illustrer femkanttallene opp til $P_3$, og utled eksplisitt uttrykk for $P_n$ ved hjelp av strategien sum av tillegg. Merk at tallrekken som tilhører sekskanttallene er $1, 6, 15, 28,  \ldots$.

##### Vurderingskriterier

Studenten må illustrere figurene og finne eksplisitt uttrykk med riktig teknikk.

Studenten må derfor utlede at formen på tillegget er $4n-3$, som gir at figurtall nummer $n$ kan skrives som summen av tilleggene slik:
$$
F_n = 1 + 5 + 9 + 13 + \ldots + 4n - 3.
$$
Deretter må de jobbe med summen av tilleggene og bruke den eksplisitte formelen ved å
bruke formelen for trekanttall (se heftet for teknikken om sum
av tillegg).

#### Avansert: Ved hjelp av geometrisk betraktning/stirre hardt og sum av tillegg for sammensatte figurtall

På figuren under ser du de tre første figurene i en sammensatt figur, der $F_1 = 7$, $F_2 = 12$ og $F_3 = 18$.

1. Finn en eksplsitt formel for $F_n$ ved å betrakte figuren geometrisk.

2. Finn en eksplisitt formel ved hjelp av sum av tillegg.

![](2023-03-30-12-43-49.png)

##### Vurderingskriterier

Ved å betrakte figuren bør studentene se at figuren kan skrives som $F_1 = 3+ 4$, $F_2 = 3 + 4 + 5$, $F_3 = 3+4+5+6$ og generelt $F_n = 3+4+5+\ldots + n+3$. Formen på tillegget er dermed $n+3$. Videre må de nå bare bruke riktig teknikk for å komme i mål. Her kan de se i heftet for mer info om teknikkene.

### Finne rekursiv uttrykk for figurtall

#### Grunnleggende: Ved hjelp av form på tillegg, og differanse mellom eksplisitte uttrykk for trekant-, kvadrat- og rektangeltall

Vis i en illustrasjon hvordan hver figur inneholder den forrige, og finn rekursivt uttrykk for trekanttall $n$:
ved hjelp av strategien form på tillegg.
ved hjelp av strategien differanse mellom eksplisitte uttrykk. Merk eksplisitt uttrykk for trekanttall er $\frac{n\cdot(n+1)}{2}$.

##### Vurderingskriterier

Studenten må besvare alle spørsmålene med riktig
teknikk.

i.  Her må de peke på formen på tillegget. Enten ved å peke på
figuren og vise hvordan den utvikler seg generelt. Eller ved
å peke på tilleggene i tallfølgen og forklare hvordan den
utvikler seg.

ii. Her *må* de ta differanse mellom $T_{n}$ og $T_{n - 1}$ og
gjøre regne seg fram til formen på tillegget

#### Middels: Ved hjelp av form på tillegg, og differanse mellom eksplisitte uttrykk for andre polygontall og sammensatte figurtall

Vis i en illustrasjon hvordan hver figur inneholder den forrige, og finn rekursivt uttrykk for sekskanttallene  $H_n$, der $H_1 =1$, $H_2 = 6$ og $H_3 = 15$:
ved hjelp av strategien form på tillegg.
ved hjelp av strategien differanse mellom eksplisitte uttrykk. Merk: Det eksplisitte uttrykket for bikubetallene er $H_n = {n(2n-1)}$.

##### Vurderingskriterier

Studenten må besvare alle spørsmålene med riktig
teknikk. Her *må* det være med en illustrasjon.

i.  Finne ved å peke på form på tillegg (se grunnleggende i).
De må altså se at tilleggene øker med $4$, noe som tilsier at
formen på tillegget må være en lineær faktor med stigning $4$.
Fra dette bør de komme seg til\
$$
H_{n} = H_{n - 1} + 4n-3
$$

ii. Finne uttrykket ved hjelp av å regne $H_{n}– H_{n - 1}$.

### Beskrive oppbygningen av figurtall (alle typer)

Under ser dere dere de fire første trappetallene.

![](2023-03-30-12-48-55.png)

#### Grunnleggende: Beskrive eksplisitt og rekursiv sammenheng verbalt og ved hjelp av illustrasjon

Ved å illustrere trappetallene og markere i illustrasjonen, gi en ordforklaring av

1. en eksplisitt sammenheng mellom trappetall nummer $n$ og antall prikker i trappetallet.

2. en rekursiv sammenheng mellom to påfølgende trappetall.

##### Vurderingskriterier

Her må alle spørsmålene besvares, og de må
illustrere figurer.  

i.  Eksplisitt formel må utledes, og de må henvise til figuren.\
\
ii. Her må de henvise til illustrasjonen for å få fram hvordan
figuren utvikler seg rekursivt.\
\

For eksempel kan det fremheves at det er to forskjøvede trekanter som ligger på hverandre. Trekantene deler også sitt andre ledd (det er første figur). Vi har altså to trekanttall, som mangler topp og deler en side som alltid har lengde $2$. Trekanttallet starter også "en før" som betyr at vi har $2T_{n+1}-2-2 = (n+2)(n+1)-4$. Denne måten å bryte ned problemet på gjør at studenten også kan innse at figuren øker med $2(n+1)$ hver gang. Dermed må den rekursive formelen være $F_n = F_{n-1}+2(n+1)$ der $F_1 = 2$.

#### Middels: Finne flere algebraiske uttrykk til samme figur

Ved å bryte trappetallene ned på flere måter, utled to ulike, men likeverdige uttrykk for trappetallene.

##### Vurderingskriterier

De må finne minst to eksplisitte uttrykk og det må gis
en god nok forklaring på hvordan de har brutt ned figuren. For
eksempel kan de gjøre som i grunnleggende i tillegg til en annen
geometrisk nedbrytning. Eventuelt kan de bruke andre teknikker
(se heftet for teknikker). Blant annet kan de analysere
tallfølgen og finne eksplisitt uttrykk ved hjelp av sum av
tillegg.

#### Avansert: Lage figurer basert på algebraiske uttrykk og tallfølger

Du får vite at et figurtall $F_n$ øker på følgende måte. $F_1 = 2$, $F_2 = 6$, $F_3 = 11$, $F_4 = 17$.

Lag en figur som følger mønsteret til $F_n$. Det er nok å illustrere $F_1$, $F_2$ og $F_3$, så lengde det får fram mønsteret.
Vis og forklar sammenhengen mellom tallrekken og figurene rekursivt.
Finn en eksplisitt formel på to forskjellige måter.

##### Vurderingskriterier

Her må illustrere figuren (nok med de tre første), men
strukturen må komme fram i hvordan figuren utvikler seg!

ii. Her må de peke på utviklingen i både figur og tallrekker for
så å forklare hvordan de utvikler seg

iii. Finn eksplisitt på to forskjellige måter: Typisk kan det
være: Bryte ned figur geometrisk, sum av tillegg,
gauss-triks algebraisk, gauss-triks ved figur. Merk at å
bryte ned figuren på flere måter teller som forskjellige
måter

## Måling og areal

### Bruke begrepene måltall, størrelse og måleenhet til å avgjøre størrelsen av grunnleggende figurer i 1 og 2 dimensjoner

#### Grunnleggende: Gjengi, forklare og gi eksempler på begrepene størrelse, måltall og måleenheter i 1- og 2-dimensjonale figurer

Forklar og gi eksempler på hva som menes med begrepene størrelse, måltall og måleenhet. Besvarelsen må inneholde 1- og 2-dimensjonale eksempler.

##### Vurderingskriterier: Grunnleggende {#f17g1}

Besvarelsen må gi eksempler i både en og to dimensjoner der måltall, måleenhet og størrelsen blir forklart forståelig.

#### Middels: Bruke begrepene til å forklare hvordan man kan avgjøre omkrets og areal av firkanter, trekanter og sirkler

Velg passende måleenheter. Vis med ordforklaringer og illustrasjoner, uten å begrunne ved hjelp av de kjente formlene, hvordan man kan avgjøre

a. arealet av et trekant, når man kjenner til høyde og bredde

b. arealet av en trapes, når man vet lengdene av to parallelle sider i trapeset.

Bruk forklaringene og illustrasjonene til å vise hva de generelle formlene må være.

##### Vurderingskriterier: Middels {#f17m1}

Besvarelsen må gi en forståelig forklaring (og illustrasjon) for hvordan man avgjør størrelsene. For omkrets må en få fram måleenheten en bruker (typisk et linjestykke. Ofte cm, meter og lignende). For areal må det komme tydelig fram hvordan arealet henger sammen med måleenheten kvadrat (noe som i de aller fleste tilfeller betyr at en må vise en omforming til et rektangel, et halvt rektangel eller liknende). Begrunnelsene trekke ut ideen fra forklaringen og gi en generell formel for de tre størrelsene.  

### Bruke begrepene måltall, størrelse og måleenhet til å avgjøre størrelsen av grunnleggende figurer i 3 dimensjoner

#### Grunnleggende: Gjengi og forklare og gi eksempler på begrepene størrelse, måltall og måleenheter  i 3-dimensjonale figurer

Forklar og gi eksempler på hva som menes med begrepene størrelse, måltall og måleenhet. Besvarelsen må inneholde 3-dimensjonale eksempler.

##### Vurderingskriterier: Grunnleggende {#f17g2}

Besvarelsen må gi eksempler i både tre dimensjoner der måltall, måleenhet og størrelsen blir forklart forståelig.

### Bruke begrepene punkt, linje, plan, linjestykke, vinkel og parallelle linjer

#### Grunnleggende: Gjengi og forklare, gi eksempler og illustrasjoner til begrepene

Forklar og gi eksempler (med illustrasjoner) på hva som menes med begrepene punkt, linje, plan, linjestykke, vinkel og parallelle linjer.

#### Middels: Argumentere for enkle sammenhenger knyttet til begrepene

 Argumenter for at vinkelsummen i firkanter er $360^\circ$. Merk: hvis du bruker at vinkelsummen i trekanter er $180^\circ$ må du argumentere for dette også.

##### Vurderingskriterier

Studenten må argumentere for vinkelsummen i en firkant. Dette kan for eksempel gjøres med teknikken der man "spaserer" rundt firkanten. Det går også å dele firkanten i to trekanter og peke på at det derfor må være $180\cdot 2$. I dette tilfellet *må* studenten videre argumentere for hvorfor vinkelsummen i trekanter er $180^\circ$.

#### Avansert: Utforske og løse ukjente problemet knyttet til begrepene

##### Vurderingskriterier

Under ser du en firkant der midtpunktene $E$, $F$, $G$ og $H$ er markert.

Under står det en sann påstand. Bruk påstanden til å vise at $EF$ er parallell med $HG$, og at linjen $EH$ er parallell med linjen $FG$.

Påstand: La $ABC$ være en vilkårlig trekant. Hvis $I$ og $M$ er midtpunktene på $AC$ og $BC$, så vil linjen $IM$ være parallell med $AB$.

![](2023-03-30-14-26-10.png)

### Bruke begrepene kvadrat, rektangel, parallellogram, trapes, likebeint trekant, likesidet trekant, rettvinklet trekant, mangekant, sirkel

#### Grunnleggende: Gjengi og forklare, gi eksempler og illustrasjoner til begrepene

Forklar og gi eksempler (med illustrasjoner) på hva som menes med begrepene likesidet trekant, sirkel, rektangel og trapes.

##### Vurderingskriterier

Studenten må gi eksempler med illustrasjoner på begrepene som det best om.

#### Middels: Argumentere for enkle sammenhenger knyttet til begrepene

1. Forklar hvorfor, eller hvorfor ikke, en likesidet trekant er en likebeint trekant.

2. Avgjør og begrunn om følgende påstand om en trekant stemmer: En firkant der diagonalene er like lange og skjærer hverandre på midten er et kvadrat.

##### Vurderingskriterier

1. Studenten må forklare hvrofor en likesidet trekant må være likebeint også. Dette må gjøres ved å peke på hva det vil si å være likesidet og hva det vil si å være likebeint.
2. Studenten må gi et moteksempel på argumentet for å vise at påstanden ikke stemmer.

### Bruke formler for størrelser av figurer til å utforske geometriske sammenhenger

#### Grunnleggende: Gjengi og forklar formlene for trekanter, rektangler, parallellogram, trapes, sirkler, prismer, sylindre og pyramider

1. Gjengi formelen for å avgjøre arealet av

a. Rektangler

b. Sirkler

c. Trapes

Besvarelsene må inneholde en illustrasjon der en peker på relevante lengder.

##### Vurderingskriterier

Studentene må gjengi formlene korrekt med en illustrasjon der det kommer fram hvilke lengder som brukes.

#### Middels: Argumentere for enkle sammenhenger knyttet til begrepene

Avgjør og begrunn om følgende påstand stemmer.

Et rektangel har sidelengder $x$ cm og $y$ cm og du øker begge lengdene med $3$ cm. Da blir det nye arealet $3\cdot 3$ cm$^2= 9$ cm$^2$ større.

##### Vurderingskriterier

Studenten gi et tilfedsstillenge argument for at påstanden ikke stemmer. Det kan for eksempel gjøres med et eksempel. Hvis rektangelet er $2\cdot 3$ blir arealet av nye rektangelet $5\cdot6 = 30$, som er mer enn $9$ cm$^2$.

#### Avansert: Utforske og løse ukjente problemet knyttet til begrepene

Pytagoras setning sier at for rettvinklede trekanter så gjelder $a^2+b^2 = c^2$ der $a$ og $b$ er katetene i trekanten og $c$ er hypotenusen. Man kan derfor finne høyden i likebeinte trekanter hvis man vet sidelengdene, ved å halvere grunnlinjen og bruke Pytagoras setning.

I figuren er det skissert en åttekant inskribert i et kvardat der fire av sidelengdene har lengde $3$ og fire av sidelengdene har lengde $2$.

1. Bruk Pytagoras setning til å vise at sidelengdene til kvadratet åttekanten er inskribert i er  $3+2\sqrt 2$.

2. Forklar hvorfor høyden i trekantene med grunnlinje $3$ er $\frac{3}{2} + \sqrt 2$.

3. Avgjør arealet til åttekanten.

![](2023-03-30-14-31-10.png)

##### Vurderingskriterier

1. Studenten må argumentere for at lengen er $3 + 2 sqrt 2$. Dette kan for eksempel gjøres ved å kikke på hjørnet, der det blir oppgitt at det er en $45^\circ$ vinkel. Det betyr at trekanten i hjørnet er en likebein trekant med hypotenus lik $2$. Pytagoras gir dermed at lengden er
$$
\begin{aligned}
x^2 + x^2
& = 2^2
\\
2x^2
 & = 4
\\
x^2
& =
2
\\
x & = \sqrt 2.
\end{aligned}
$$
Dermed følger det nå at sidelengden er $3 + \sqrt 2$.
2. Studenten må argumentere for hva høyden er. Dette kan enkelt gjøres ved å argumentere for at den må være halve lengden av kvadratets sidelengde.
3. Studenten må avgjøre arealet. Det kan for eksempel avgjøres ved å ta arealet av kvadratet og trekke fra trekantene i hjørnet. Det gir
$$
\begin{aligned}
(3+2\sqrt 2)^2 - 4(\sqrt 2)^2
& =
3^2 + 2\cdot 6 \cdot \sqrt 2 + 4\cdot 2 - 4 \cdot 2
\\
& =
9 + 12\sqrt 2 + 8 - 8
\\
& = 9 + 12 \sqrt 2
\end{aligned}
$$

### Bruke begrepet formlikhet av trekanter

#### Grunnleggende: Gjengi og forklare, gi eksempler og illustrasjoner til begrepet

Gjengi og forklar, gjennom et eksempel, hva som menes med formlike

trekanter.

##### Vurderingskriterier

Studenten må forklare gjennom et eksempel hva som menes med formlike trekanter. Forklaringen må inneholde en definisjon som enten peker til sammenhengen mellom vinklene i trekantene eller forholdet mellom samsvarende sider.

#### Middels: Argumentere for enkle sammenhenger knyttet til begrepet

Under ser du to formlike trekanter. Avgjør lengden på de resterende sidene hvis du får vite at:

1. $a = 3$, $b = 12$, $d = 1$ og $f = 4$.

2. $c = \frac{1} {2}$, $b = 4$, $f = \frac{3}{2}$ og $d = 9$.

![](2023-03-30-14-43-14.png)

##### Vurderingskriterier

Studentene må aktivt bruke formlikhet til å avgjøre de resterende sidene.

1. Studenten kan peke på at siden $a$ og $d$ er de samsvarende sidene, så er skaleringsfaktoren mellom trekantene lik $3$. Dermed må $e$ være $3$ ganger så liten som $b = 12$, altså $e = 4$. Siden $f = 4$ må $c = 12$.
2. Studenten kan her peke på at $c$ og $f$ er de samsvarende sidene og at $f$ er tre ganger så stor som $c$. Dermed er skaleringsfaktoren den samme. Det gir på samme måte som i 1. at $a = 3$ og $e = \frac{4}{3}$.

### Argumentere visuelt for Pytagoras setning

#### Grunnleggende: Gjengi og forklare, gi eksempler og illustrasjoner til begrepet

Gjengi og forklar Pytagoras setning. Forklaringen må referere til en figur.

##### Vurderingskriterier

Studenten må gi en forklaring av Pytagoras setning ved å referere til en figur.

#### Middels: Gi et visuelt argument for at Pytagoras setning gjelder

Gi et grunnskoletilpasset argument for Pytagoras setning.

##### Vurderingskriterier

Studenten må gi et grunnskoletilpasset argument for at Pytagoras setning gjelder. Dette innebærer å tegne en eller flere figurer og bruke de til å argumentere for Pytagoras setning.

### Bruke Pytagoras setning

#### Grunnleggende: Bruke Pytagoras setning til å løse enkle problemer

Finn lengden på hypotenusen i en rettvinklet trekant når du vet at katetene har lengde:

a. 3 og 4
b.  1 og 8

Utregningene skal ikke være avrundet og skal gis i eksakte verdier. Det vil si at hvis svaret er $\sqrt{1^{2} + 2^{2}} = \sqrt{5}$, så skal ikke dette rundes av til $2,236$.

##### Vurderingskriterier

Studenten må regne ut lengden på hypotenusen.
a. Vi har at $a^2 + b^2 = c^2$. Det gir at $3^2+4^2 = 25$. Dermed må hypotenusen være $\sqrt 25$.
b. Vi har at $1^2 + 8^2 = 65$ som gir at hypotenusen er $\sqrt 65$.

#### Middels: Bruke Pytagoras setning til å løse problemer

I figuren under ser dere et rektangel, med noen lengder ført på. Avgjør hva $x$, $y$ og $z$ må være.

![](2023-03-30-15-27-42.png)

##### Vurderingskriterier

Studenten må avgjøre lengdene $x$, $y$ og $z$. Dette kan gjøres ved å først se at $x = \sqrt{3^2 + 4^2} = 5$, ved å bruke nederste hjørnet til venstre i det store rektangelet. Trekanten nederst i venstre hjørne kan vi også løse ved å bruke at katetene er $8$ og $6$. Det gir at hypotenusen er $\sqrt{8^2+6^2}=10$.

Ved å studere flere trekanter kan studenten argumentere for at $z^2 + 10^2 = (10+y)^2$ og at $5^2 + y^2 = (z+3-8)^2$.
Dermed kan studentene regne ut og få at
$$
\begin{aligned}
z^2 + 10^2
& = (10+y)^2
\\
z^2 + 10^2
& =
10^2 + 20y + y^2
\\
z^2 = y^2 + 20y
\end{aligned}
$$
og
$$
\begin{aligned}
5^2 + y^2 & = (z+3-8)^2 = z^2 - 10z + 5^2
y^2 = z^2 - 10 z.
\end{aligned}
$$
Ved å bruke innsetning kan vi nå se at $z^2 = z^2 - 10 z + 20y$ eller at $10z = 20 y$ eller at $z = 2y$. Det gir videre at $y^2 = (2y)^2 - 20y$. Som nå gir at $3y^2 = 20y$ eller at $y = \frac{20}{3}$, som betyr at $z = \frac{40}{3}$.

## Funksjoner

### Bruke begrepene lineær funksjon, andregradsfunksjon og omvendt proporsjonal funksjon

#### Grunnleggende: Forklare kjennetegn ved og gi eksempler på funksjonstypene

1. Gi et eksempel på en lineær funksjon, og forklart kort, med utgangspunkt i eksemplet ditt, hva som kjennetegner en lineær funksjon.
2. Gi et eksempel på en kvadratisk funksjon, og forklart kort, med utgangspunkt i eksemplet ditt, hva som kjennetegner en kvadratisk funksjon.
3. Gi et eksempel på en omvendt proporsjonal funksjon, og forklart kort, med utgangspunkt i eksemplet ditt, hva som kjennetegner en omvendt proporsjonal funksjon.

#### Middels: Bestemme og begrunne funksjonstype basert på beskrivelse av situasjon, uttrykk, graf og tabell

1. Et kvadrat i grønt ligger over et rektangel i lilla og  firkantene vokser i takt, slik som vist under. Rektangelets grunnlinje er alltid tre ganger så lang som sidelengen i kvadratet, og høyden til rektangelet er to ganger så langt som kvadratets sidelengde. Hva er sammenhengen mellom sidelengden i kvadratet og det synlige lilla området?

![](2023-03-31-09-23-39.png)

2. "En skole skal holde en fest og har fått en pris for lokalet. Ikke alle vil delta på festen og det er bestemt at alle som deltar skal betale like mye. Siden prisen per elev, $x$, avtar når antallet gjester, $y$, øker, er sammenhengen mellom $x$ og $y$ omvendt proporsjonal." Avgjør og begrunn om påstanden stemmer.

#### Avansert: Gjøre om mellom ulike representasjonsformer for de tre funksjonstypene, og begrunne omgjøringen

1. Tabellen under viser en funksjonssammenheng.

a. Avgjør om den er lineær, kvadratisk eller omvendt proporsjonal.

b. Lag en passende situasjon som kan høre til funksjonssammenhengen.

c. Finn funksjonsuttrykk, og skisser grafen.

| x  | -2    | -1    | 1   |  2   |
|----- |----- |----- |---- |----- |
| y  | -4  | -8  | 8  | 4  |

1. Under ser du grafen til en funksjon.

a. Avgjør hva slags funksjon det er snakk om.

b. Finn funksjonsuttrykket.

![](2023-03-31-09-26-46.png)

##### Vurderingskriterier: Grunnleggende {#170211}

Her må de gi et eksempel og forklare kjennetegnene, slik oppgaven ber om.  

##### Vurderingskriterier: Middels {#170212}

1. Studenten *må* lage en sammenheng mellom arealet mellom området og sidelengden. Her bør de bruke at hvis sidelengden er $s$ så er lengdene i rektangelet $2s$ og $3s$. Dermed er arealet av det synlige lilla området $2s\cdot 3s - s^2 = 5s^2$. Studenten kan dermed peke på at sammenhengen må være $A(s) = 5s^2$, der $A$ er arealet av det synlige lilla området og $s$ er sidelengden i det grønne kvadratet.
2. Studenten må få fram at siden prisen, som vi kan kalle $P$ alltid skal deles likt på antall elever som vi kaller $x$, så må elevene betale $\frac{P}{x}$. Det betyr at summen elevene må betale er $f(x) = \frac{P}{x}$, altså omvendtproporsjonale.

##### Vurderingskriterier: Avansert {#170213}

Studentene *må* peke på hvilken funksjon det er. I første eksempel bør studenten få fram at det må være en omvendt proporsjonal funksjon og begrunne dette. Det gir funksjonen $f(x)  = \frac{8}{x}$. I det andre eksempelet ser vi at $x = 2$ er toppunkt og at funksjonen er en parabel. Dermed er det en andregradsfunksjon. Deretter må finne funksjonsuttrykket (for eksempel ved regning). Dette kan de gjøre ved å først innse at koeffisienten $a$ i $ax^2+bx+c$ må være $-1$. Deretter kan de se at når $x = 2$ så er $f(2) = 6$ og $x=1$ så er $f(1) = 5$. Ved hjelp av dette kan de sette opp et likningssett og løse det.

### Forklare sammenhenger mellom parameterne i funksjonsuttrykket og grafen til lineære funksjoner

#### Grunnleggende: Forklare hvordan endringer i stigningstall og konstantledd påvirker grafen til en lineær funksjon

Gitt en lineær funksjon $ax+b$, der $a = 1$ og $b=0$. Illustrer i et koordinatsystem hvordan endringer av $a$ påvirker grafen og hvordan endringer av $b$ påvirker grafen.

#### Middels: Forklare hvordan man kan finne likninga til en lineær funksjon når to punkter på grafen er kjent uten bruk av topunktsformelen

Grafen til en lineær funksjon går gjennom punktene $(-3, 0)$ og $(6, 3)$. Forklar hvordan vi kan finne likninga til den lineære funksjonen.

##### Vurderingskriterier: Grunnleggende {#170221}

Peke på hva parameterne gjør for førstegradsfunksjoner
Middels:
Finne likninga og forklare hvordan på en slik måte at man klart forstår det generelle i fremgangsmåten (kunne åpenbart blitt brukt for hvilke som helst punkt-par).

### Forklare hvordan endringer i parameterne i funksjonsuttrykket påvirker grafene til andregrads- og omvendt proporsjonale funksjoner

#### Grunnleggende: Gjengi hvilke roller parameterne i funksjonsuttrykkene til andregrads- og omvendt proporsjonale funksjoner spiller med hensyn til grafene

En omvendt proporsjonal funksjon kan skrives på formen $\frac{a}{x}$. Vis i et koordinatsystem hvordan grafen ser ut dersom $a>0$ og dersom $a<0$.

Skisser grafen til $f$ og $g$ der $f(x)=x(x-5)$ og  $g(x)=x(x-5) + 2$

#### Middels: Forklare hvordan endringer i parameterne i funksjonsuttrykket påvirker grafene til andregrads- og omvendt proporsjonale funksjoner

En omvendt proporsjonal funksjon ser generelt slik ut: $f(x)=\frac{a}{x}$. Forklar kort (slik at det fremstår meningsfullt for noen som ikke kan det) og vis i et koordinatsystem hvordan grafen må se ut når
parameteren $a$ er større enn 0.
parameteren $a$ er mindre enn 0

En kvadratisk funksjon ser generelt slik ut: $f(x)=ax^2+bx+c$. Forklar kort (slik at det fremstår meningsfullt for noen som ikke kan det) og vis i et koordinatsystem hva som skjer med grafen når
parameteren $a$ endres.
parameteren $c$ endres.

##### Vurderingskriterier: Grunnleggende {#170231}

1. Peke på hva parameterne gjør for andregradsfunksjoner
2. Skissere de to omvendt proporsjonale grafene.  

##### Vurderingskriterier: Middels {#170232}

1. Omvendt proporsjonale:  
Grafen må skisseres for $a>0$ og $a<0$. Det må komme fram hvorfor formen på grafen er som den er. For eksempel $a>0$ kan en gi et konkret eksempel på en om omvendt prop. funk. og framheve sammenhengen (skaleres $x$ opp med noe skaleres $y$ ned med det samme, derav navnet omvendt prop) $\rightarrow$  større og større $x$ gir $y$ som kryper mot $0$, mindre og mindre $x$ gir større og større $y$. Det bør komme fram noen symmetrier med grafen. Når $a<0$ kan en bare peke på at $a< 0$ gir bare samme graf flippet over $x$-aksen.  
Kvadratiske funksjoner:  
Her må det kort komme fram at a avgjør hvor bratt funksjonen stiger (hvis $a>0$) eller synker ($a<0$), og at $c$ flytter grafen oppover eller nedover og tilsier hvor funksjonen skjærer andreaksen.

### Løse likninger fra funksjonsperspektiv

#### Grunnleggende: Forklare algebraisk og grafisk hva som menes med løsningen av en lineær likning

Gitt likningen $6(4x-2) = 12$.

Løs likningen
Tolk venstre side og høyre side som funksjonsuttrykk, og skisser grafene i samme koordinatsystem.
Forklar algebraisk og grafisk hva det vil si at tallet du fant i 1. er en løsning på likningen.

#### Middels: Tolke lineære likninger grafisk, og finne skjæringspunkt mellom lineære grafer og mellom lineære grafer og aksene

1. Gi en situasjon som passer til funksjonen $f(x)=50 - 5x$. Hva svarer likninga $50 - 5x=10$ til i situasjonsbeskrivelsen din? Tolk og løs likningen grafisk i et koordinatsystem.

#### Avansert: Tolke likninger grafisk, og finne skjæringspunkt mellom grafer til ulike typer funksjoner og mellom grafer og aksene

La $f(x)=2x^2+12x-x$  og  $g(x)=-6x-6$.

Bestem eventuelle skjæringspunkt (begge koordinater) mellom grafene til $f$ og $g$ ved regning.

Skisser grafene i et koordinatsystem.

##### Vurderingskriterier: Grunnleggende {#170241}

Alle oppgaver må besvares.  

1. Likningen må løses.
2. Her må de tolke og skissere begge grafene i samme koordinatsystem.
3. Gi en forklaring som viser sammenhengen mellom at løsning gir likhet av venstre og høyre side i likningen og at det tilsvarer skjæringspunktet mellom grafene.  

##### Vurderingskriterier: Middels {#170242}

De må lage en situasjon som gir likningen. Deretter må de illustrere likningen grafisk og vise løsningen i koordinatsystemet.

##### Vurderingskriterier: Avansert {#170243}

Alle oppgavene må besvares

1. Studenten må regne ut skjæringspunktene.
2. Studenten må skissere grafene i et koordinatsystem.

### Bruke begrepene funksjon, variabel, uavhengig variabel (innverdi), avhengig variabel (utverdi), funksjonsverdi, definisjonsmengde og verdimengde

#### Grunnleggende: Gjengi, forklare og gi eksempler på begrepene

Sammenhengen mellom sidelengden og arealet av et kvadrat er en funksjonssammenheng. Bruk eksemplet til å forklare begrepene funksjon, innverdi og funksjonsverdi.

#### Middels: Avgjøre og begrunne (ved hjelp av begrepene) om en gitt sammenheng er en funksjonssammenheng

Til hvert av punktene A) og B), er to variabler beskrevet. Avgjør i hvert tilfelle om én av variablene er funksjon av den andre, begge variabler er funksjon av hverandre, eller ingen av dem er funksjon av den andre. Besvarelsen må inneholde ordene innverdi og funksjonsverdi, definisjons- og verdimengde.

A) En persons personnummer og personens høyde.

B) En persons navn og personens utdanning.

##### Vurderingskriterier: Grunnleggende {#170251}

Her må de peke på at arealet av en kvadrat med sidelengde $r$ er $r^2$ (altså at $A(r) = r^2$). Arealet er derfor en funksjon av $r$ (innverdi) fordi hver sidelengde $r$ gir et entydig areal (som her er funksjonsverdien).

##### Vurderingskriterier: Middels {#170252}

Besvarelsene *må* inneholde ordene innverdi, funksjonsverdi, definisjons- og verdimengde.
A. Studenten må begrunne sammenhengen personens personnummer og høyde. Siden personnummer er unikt for personer og alle personer kun har en høyde, vil det for hvert personnummer (innverdi) finnes nøyaktig én høyde (funksjonsverdi) som hører til det personnummeret. Dette betyr at høyden er en funksjon av personnummeret. Studenten må også gi en meningsfull forklaring på hva definisjons- og verdimengden er til denne funksjonen.
B. Studenten bør få fram at det kan finnes flere personer med samme navn. Dermed kan ikke en personens navn være nok til å avgjøre utdanning. Tilsvarende kan en utdanning ikke være nok til å avgjøre hvem personers navn.

### Gjøre om mellom ulike representasjonsformer for funksjonssammenhenger

#### Middels: Gjøre om mellom de fire representasjonene av funksjoner (Janviers tabell, Alfa 4.1), og vurdere elevers arbeid med overganger mellom representasjonene

Under ser du en skisse av Henriks reisevei til jobb dersom han kjører bil. Fartsgrensene gjelder hver av de rette strekkene.

1. Lag en passende tabell som viser avstand hjemmefra som funksjon av tid på Henriks kjøretur til jobb.
2. Skisser en graf til samme situasjon.

![](2023-03-31-09-44-03.png)

##### Vurderingskriterier: Middels {#170262}

1. Studentene må lage en passende tabell som viser avstand hjemmefra som funksjon av tid. Funksjonen bør (men må ikke) bruke overgangene mellom fartsgrensene, slik at skisseringen i neste oppgave tydelig henger sammen med tabellen.
2. Studentene må skissere en graf som får fram sammenhengen på en riktig måte, den må også samsvare med tabellen som er beskrevet i 1.. \
Siden strekningen inneholder ulike soner med ulike hastigheter *må* dette være gjenspeilet i grafen.

## Sannsynlighet og kombinatorikk

### Forklare og bruke begrepene utfallsrom, utfall og hendelse og sannsynlighetsmodell

#### Grunnleggende: Gjengi og gi eksempler til begrepene

1. Forklar hva en sannsynlighetsmodell er ved hjelp av begrepene utfall, utfallsrom og hendelse. Gi et eksempel på en sannsynlighetsmodell.

##### Vurderingskriterier

Studenten må forklare hva en sannsynlighetsmodell er ved hjelp av begrepene. Besvarelsen må også gi et eksempel.

#### Middels: Avgjøre og begrunne om situasjoner er en sannsynlighetsmodell

1. La et forsøk ha utfallsrommet $U = \{ u_1, u_2, u_3\}$. La $P(u_1) = 0.2$, $P(u_2) = 0.2$ og $P(u_3) = 0.5$. Gjør rede for om dette kan være en sannsynlighetsmodell.

2. La et forsøk ha utfallsrommet $U = \{ u_1, u_2, u_3\}$. La $P(u_1) = 0.2$, $P(u_2) = 0.3$. Begrunn hva $P(\{u_1, u_3\})$ må være for at dette skal være en sannsynlighetsmodell.

##### Vurderingskriterier

1. Studenten må bruke at $P(U) = 1$ og at $P(\{u_1,u_2,u_3\}= P(u_1)+P(u_2)+P(u3)$ noe som ikke stemmer.
2. Studenten kan angripe oppgaven på flere måter. For eksempel kan de først vise at $P(u_3) = 0.5$ og deretter bruke at $P(\{u_1,u_3\}) = P(u_1)+P(u_3) = 0.7$.

### Forklare og bruke begrepet uniform sannsynlighetsmodell

#### Grunnleggende: Gjengi og gi eksempler til begrepet

Forklar hva en uniform sannsynlighetsmodell er og gi et eksempel på en uniform sannsynlighetsmodell.

##### Vurderingskriterier

Studenten må forklare begrepene og gi et eksempel.

#### Middels: Avgjøre og begrunne om situasjoner er en uniform sannsynlighetsmodell

André skal kaste en firesidet terning, nummerert 1 til 4. Han skal kaste terningen tre ganger og ønsker å få flest enere. og setter opp utfallsrommet {tre enere, to enere , en ener, ingen enere}. Avgjør om dette gir opphav til en uniform sannsynlighetsmodell.

##### Vurderingskriterier

Studenten må begrunne at dette ikke gir opphav til en uniform sannsynlighetsmodell. For eksempel kan studenten peke på at for hvert kast er det mer sannsynlig å noe annet enn en ener. Sluttresultatet må derfor være at det er mindre sannsynlig å få tre enere enn å få ingen enere. Dette betyr at det ikke er en uniform sannsynlighetsmodell.

#### Avansert: Sette opp uniforme sannsynlighetsmodeller fra en gitt situasjon

Det er 15 personer i en klasse. Det skal velges ut to elever som skal være i elevrådet og begge to skal trekkes tilfeldig. Henrik vil veldig gjerne være med i elevrådet. Sett opp en uniform sannsynlighetsmodell som får fram at det er $\frac{2}{15}$ sannsynlighet for at Henrik får være med i elevrådet.

##### Vurderingskriterier

Studenten må sette opp et utfallsrom som gir opphav til en uniform sannsynlighetsmodell som viser at sannsynligheten er $\frac{2}{15}$. E naturlig måte å gjøre dette på er for eksempel ved å si at klassen settes opp i en tilfeldig rekkefølge (for eksempel ved loddtrekning). Det gjør at alle elvene har like stor sannsynlighet for å havne på hver av de femten plassene. Hvis det er de to første i rekken som får være med i elevrådet tilsvarer denne måten å trekke ut elevrådsmedlemmene den samme situasjonen som beskrevet i oppgaven. Dermed er det lik sannsynlighet for å havne på en av $15$ plasser, en uniform sannsynlighetsmodell der utfallsrommet er {Henrik havner på første plass, Henrik havner på andre plass, Henrik havner på tredje plass,..., Henrik havner på femtende plass}. Det er kun to av plassene som får han med i elevrådet, dermed $\frac{2}{15}$ sannsynlighet for dette.

## Tall

### Forklare hva et posisjonssystem er, og regne med tall uttrykt i posisjonssystem med ulike baser  

#### Grunnleggende: Forklare hva et posisjonssystem er, og gi eksempler på tall uttrykt i posisjonssystem med ulike baser

Forklar kort hva et posisjonssystem er. Gi eksempler fra base ti, fem, to og tolv.

##### Vurderingskriterier

Må få frem ideen om at sifrenes posisjon avgjør verdien de står for, og at denne verdien avhenger av hvilken gruppering vi velger – hvilken base eller grunntall vi har. Må også ha med eksempler.

#### Middels: Forklare hva et posisjonssystem er, og gjøre om tall mellom ulike baser

1. Forklar kort hva et posisjonssystem er.

2. Gjør om $112_{ti}$ til base tre, $1001010_{to}$ til base ti, og $112_{tre}$ til base fem.

##### Vurderingskriterier

Som over + omgjøringene. Det må gå frem hvordan omgjøringene er gjort.

#### Avansert: Utføre beregninger med tall uttrykt i andre baser enn ti

1. Gjør om  $112_{fire}$ til base fem.

2. Regn ut i den aktuelle basen:

    a.  $2212_{tre} : 21_{tre}$  

    b.  $43_{fem} \cdot 23_{fem}$

##### Vurderingskriterier

Som over + beregninger. Disse må være ført i den aktuelle basen.

### Beskrive situasjoner med hensyn til additive strukturer

#### Grunnleggende: Gjengi med eksempler de ulike additive strukturene for både addisjon og subtraksjon

Beskriv tre situasjoner som har addisjon som modell med henholdsvis økning, forening og additiv sammenlikning som struktur.
Velg én av situasjonene over. Omformuler den slik at det er rimelig å si at den har samme struktur, men med subtraksjon som modell.

##### Vurderingskriterier

Additive strukturer s. 52 i Alfa.

#### Middels: Avgjøre og begrunne hvilken struktur en gitt situasjon svarer til

Avgjør og begrunn hvilken additiv struktur situasjonene har. Tolk både med addisjon og subtraksjon som modell.

1. På en uke har en plante vokst seg 21 cm lengre til 93 cm. Hvor lang var den for en uke siden?
2. André hadde 12 kroner i lomma. Da han fant noen penger bakken, hadde han 19 kroner. Hvor mye fant han?
3. Henrik har to samlinger med Pokémon-kort, én med sjeldne og én med vanlige kort. Han har totalt 497 kort, hvorav de vanlige utgjør 354. Hvor mange sjeldne kort har Henrik?  

##### Vurderingskriterier

Det er nok om bare navnet på strukturen for addisjon som modell er oppgitt, men begge mulige regnestykker må med. Avgjørelsene må begrunnes kort.

1. er sammenlikning, kjent differanse: $\_+21=93 eller 93-21=\_$.
2. er økning/oppheving av økning, ukjent økning: $12+\_=19 eller 19-12=\_$.
3. er forening/oppdeling, totalen kjent: $354+\_=497 eller 497-354=\_$.

### Beskrive situasjoner med hensyn til multiplikative strukturer

#### Grunnleggende: Gjengi med eksempler de ulike multiplikative strukturene for både multiplikasjon og divisjon

Forklart kort med et eksempel til hver av de to multiplikative strukturene multiplikativ sammenlikning og kombinatorisk situasjon.
Forklar kort med et eksempel til hver av de to typene divisjon delingsdivisjon og målingsdivisjon.

##### Vurderingskriterier

Multiplikative strukturer s. 58 i Alfa.

#### Middels: Avgjøre og begrunne hvilken struktur en gitt situasjon svarer til

1. Avgjør og begrunn hvilken multiplikativ struktur situasjonene svarer til.

    a.  En flaske ligger opp ned i sekken og lekker 4 ml i minuttet.

    b.  Antall gir på en sykkel med tre tannhjul fremme og åtte bak.

    c.  Solas diameter er 109 ganger jordas.

2. Ta utgangspunkt i situasjon 1. Legg til nødvendig informasjon, og omformuler på to måter: slik at du lager én divisjonsoppgave med målingsdivisjon og én med delingsdivisjon. Begrunn hvilken som er hva.  

##### Vurderingskriterier

Avgjørelsene må begrunnes kort.

1. \
   - er rate.
   - er kombinatorisk eller like grupper.
   - er sammenlikning.
2. \
Målingsdivisjon: 12 ml har lekket fra en flaske som lekker 4 ml i minuttet. Hvor lenge har den lekket?
Delingsdivisjon: 12 ml har lekket jevnt ut av en flaske i tre minutter. Hvor mye lekker flaska per minutt?

### Bruke regnestrategier og egenskaper ved regneoperasjonene

#### Grunnleggende: Gjengi kommutativ, assosiativ og distributiv egenskap for addisjon og multiplikasjon

Gjengi kommutativ, assosiativ og distributiv egenskap for addisjon og multiplikasjon.

##### Vurderingskriterier

Gjengi egenskapene.

#### Middels: Bruke regnestrategier, også ved hjelp av egenskapene over

Bruk minst én av egenskapene over (kommutativ, assosiativ, distributiv) til å regne $12 \cdot 17$. Vis tydelig hvordan du tenker.
Gjør beregningene under ved hjelp av regnestrategier som ikke innebærer oppstilt regning. Vis tydelig hvordan du tenker.

a.  $127 - 38$

b.  $125 : 15$

c.  $160 \cdot \frac{3}{4}$

##### Vurderingskriterier

Trengs et par setninger som tydelig får frem hvordan man har tenkt.

1. Nærliggende å distribuere: 12⋅17=(10+2)⋅17
2. Eks. fast differanse: 127-38=129-40
3. Eks. forkorte: 125∶15=25∶3=8 1/3
4. Eks. finne firedel av 16, gange med 3, gange med 10.

#### Avansert: Bruke, illustrere og begrunne regnestrategier og egenskapene

Velg en multiplikasjon som passer til å illustrere distributiv egenskap sammen med en kort ordforklaring.  
Gjør beregningene under ved hjelp av regnestrategier som ikke innebærer oppstilt regning. Vis tydelig hvordan du tenker.
Velg én av strategiene fra 2., og gi en illustrasjon og kort ordforklaring som viser at strategien alltid funker.
a.  $127 - 38$

b.  $125 : 15$

c.  $160 \cdot \frac{3}{4}$

##### Vurderingskriterier

Få tydelig frem hva man har tenkt.

1. Må få frem at egenskapen er generell (men kan være gjort ved hjelp av talleksempel)
2. Som over
3. Må få frem at strategien er generell (heller ikke her trengs nødvendigvis noe algebra)
