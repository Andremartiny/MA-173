Ting de bør kunne

7.1-7.2

- Kunne forklare og bruke begrepene utfallsrom, utfall og hendelse og
    sannsynlighetsmodell

  - Grunnleggende: Gjengi og gi eksempler til begrepene.

    - Oppgave: Forklar hva en sannsynlighetsmodell er ved hjelp av
            begrepene utfall, utfallsrom og hendelse. Gi et eksempel på
            en sannsynlighetsmodell.

  - Middels: Avgjøre og begrunne om situasjoner er en
        sannsynlighetsmodell.

    - Alfa 7.10

    - Alfa 7.11

      - Eksempel på løsning med mangler:\
                > \
                > Siden $P\left( u_{1} \right) = 0.2$, og
                > $P\left( u_{2} \right) = 0.3$ og i tillegg

> $P(\left\{ u_{1},u_{2},u_{3}\} \right) = 1 = P\left( u_{1} \right) + P\left( u_{2} \right) + P\left( u_{3} \right)$
> får vi at $P\left( u_{3} \right) = 0.5$.\
> \
> *Besvarelsen finner sannsynligheten som det blir bedt om, men kunne
> gjerne utdypet med en kort setning hvordan de gjorde det siste steget.
> I tillegg mangler besvarelsen at sannsynlighetene er tegnet inn i et
> diagram.*

- Kunne forklare og bruke begrepet uniform sannsynlighetsmodell

  - Grunnleggende: Gjengi og gi eksempler til begrepet

    - Oppgave: Forklar hva en uniform sannsynlighetsmodell er og
            gi et eksempel på en uniform sannsynlighetsmodell.

  - Middels: Avgjøre og begrunne om situasjoner er en uniform
        sannsynlighetsmodell.

    - Oppgave: Alfa 7.14- 7.15. Besvarelsen skal begrunnes ved å
            peke på definisjonen av en uniform sannsynlighetsmodell.

    - Et forsøk skal utføres ved å kaste en mynt tre ganger og
            registrere om det blir kron eller mynt. Henrik setter opp
            utfallsrommet
            $\{ tre\ kron,\ to\ kron\ og\ en\ mynt,\ en\ kron\ og\ to\ mynt,\ tre\ mynt\}.$
            Avgjør om dette gir opphav til en uniform
            sannsynlighetsmodell.

      - Eksempel på løsning med mangler:\
                Ved tre kast kan vi registrere hvert kast i rekkefølge.
                Det gir mulighetene

        - Kron, kron, kron

        - Kron, kron, mynt

        - Kron, mynt, kron

        - Kron, mynt, mynt

        - Mynt, kron, kron

        - Mynt, kron, mynt

        - Mynt, mynt, kron

        - Mynt, mynt, mynt,

> Totalt 8 mulige utfall. Siden hvert kast gir lik sannsynlighet for
> kron og mynt er dette utfallsrommet uniformt.\
> *Besvarelsen gir en annen måte å lage utfallsrommet, men det blir ikke
> diskutert om hverken den opprinnelige modellen er en uniform modell.*

- Avansert: Sette opp uniforme sannsynlighetsmodeller fra en gitt
    situasjon.

  - Du er på hytta og kaster fire femmere på første kast. Med to
        kast igjen bestemmer du deg for å gå for yatzy. Sett opp et
        utfallsrom som gir en uniform sannsynlighetsmodell og finn
        sannsynligheten for at du får yatzy ved hjelp av modellen.\
        \
        Eksempel på besvarelse med noen mangler:\
        \
        $$\left\{ \begin{array}{r}
        11,12,13,14,15,16, \\
        21,22,23,24,25,26, \\
        31,32,33,34,35,36, \\
        41,42,43,44,45,46, \\
        51,52,53,54,55,56, \\
        61,62,63,64,65,66 \\
        \end{array} \right\}$$

> $${P\left( \text{yatzy\ med\ to\ gjenværende\ kast} \right) = \ \frac{11}{36}.
> }
> $$*Besvarelsen finner riktig sannsynlighet, men gjør ikke rede for hva
> som er gjort, eller hva som er tenkt.\
> *

- André har kjøpt inn 6 lyspærer som han legger i en ekse slik at han
    slipper å måtte kjøpe nye hver gang en pære går. Uten å tenke seg om
    byttet André tre lyspærer, men puttet de gamle defekte lyspærene
    sammen med de nye. Neste gang skal han bytte to pærer og tar han
    bare to tilfeldige pærer ut fra esken. Sett opp et utfallsrom som
    gir en uniform sannsynlighetsmodell og avgjør, ved hjelp av
    modellen, hva sannsynligheten er for at André tar med seg en defekt
    pære.\
    \
    Eksempel på besvarelse med mangler:\
    Anta at pærene er nummerert 1 til 6 og la 1 og 2 være defekte. Da er
    mulig utfall parene, (1,2), (1,3), (1,4), (1,5), (1,6), (2,3),
    (2,4), (2,5), (2,6), (3,4), (3,5), (3,6), (4,5), (4,6) og (5,6). Det
    er rimelig å anta at alle parene er like sannsynlige. Derfor blir
    sannsynligheten $\frac{1}{15}$.\
    \
    *Besvarelsen setter opp en rimelig uniform sannsynlighetsmodell, men
    ingen begrunnelse på hvor svaret kommer fra. Da det er flere enn én
    av de femten utfallene som inneholder en defekt pære stemmer ikke
    svaret med modellen.*

7.3

Læringsmålet under godkjennes ved å gjøre en av oppgavene under:

**1.**

Duelling dice. Du har fire terninger med spesielle verdier.

Rød: 0, 1, 7, 8, 8, 9 Grønn: 1, 2, 3, 9, 10, 11

Blå: 5, 5, 6, 6, 7, 7 Sort: 3, 4, 4, 5, 11, 12

Finnes det noen vinnende strategi?

**2.**

Henrik og André spiller kron og mynt. De har bestemt seg for å satse
like mye på en førstemann til 10. Da de er på stillingen 6 til André og
8 til Henrik blir spillet avbrutt og de kan ikke fortsette. Hvordan skal
de avgjøre hvordan pengene skal fordeles?

- Forklare og bruke store talls lov (7.3)

  - Grunnleggende: Forklare store talls lov

    - Forklar store talls lov ved hjelp av et eksempel.

  - Middels: Undersøke og estimere sannsynligheter ved å bruke store
        talls lov

    - Forklar store talls lov ved hjelp av et eksempel

    - Ta utgangspunkt oppgave 1 eller 2 over.

            1. Bruk et verktøy (programmering eller excel eller
                lignende) til å simulere aktiviteten

                - Simuleringene bør lagres slik at en kan undersøke
                    videre

            2. Bruke dataen samlet fra simuleringen til å estimere
                sannsynligheter for flere av utfallene fra spillene.

                - Merk at du må gjøre mer enn å bare svare på
                    spørsmålet fra oppgaven. Det må lages nye spørsmål
                    med bakgrunn i oppgaven som også skal undersøkes.

  - Avansert: Undersøke, estimere og bruke store talls lov i
        undervisning (6.1 kan være relevant)

    - Gjøre middels.

    - Framstille utfallsrommet og de estimerte sannsynlighetene.

    - Anta at du får lov å spille et spill så mange ganger du vil.
            Anslå hvor mye gevinst du burde få på et spill for at det
            skal være verdt å satse penger på spillet.

    - Vurdere arbeidet med utgangspunkt i kjerneelementer og
            kompetansemål.

7.4

- Forklare, illustrere og bruke produktregelen

  - Grunnleggende: Forklare og illustrere et sammensatt valg/et
        forsøk sammensatt av flere trinn.

  - Middels: Forklare og illustrere produktregelen. Pek tydelig på
        hvorfor det kommer frem at produktregelen må gjelde. (Setning
        7.53)

- Forklare og bruke begrepene ordnet utvalg med og uten tilbakelegg

  - Grunnleggende: Forklare og gi eksempler til begrepene

  - Middels: Begrunne at et utvalg er ordnet m/u tilbakelegg, og
        finne antall muligheter i utvalget.

    - Begrunn at følgende situasjoner kan tenkes på som ordnede
            utvalg med tilbakelegg og finn antall muligheter i utvalgene

            1. Du skal velge en firesifret kode der du kan ha sifrene
                0-9 på hver posisjon.\
                \
                Besvarelse:\
                \
                Siden vi skal velge fire posisjoner og vi kan velge
                hvilket siffer vi vil på hver posisjon har vi alltid 10
                sifre og velge mellom. En kan derfor tenke at en mulig
                kode kan finnes ved å trekke et siffer fire ganger. Skal
                du låse opp en kode, må vi så klart ta hensyn til
                rekkefølgen. Derfor får vi et ordnet (fordi rekkefølgen
                betyr noe) utvalg med tilbakelegg (fordi vi kan velge
                samme siffer flere ganger). Vi har derfor
                $10 \cdot 10 \cdot 10 \cdot 10 = 10000$ mulige
                kombinasjoner vi kan velge.

            2. Du skal kaste en terning tre ganger og skriver opp
                antall øyne på terningen for hvert kast i kronologisk
                rekkefølge.\
                \
                Eksempel:\
                \
                Vi skal skrive opp antall øyne for hvert kast. Et
                eksempel kan være (1,3, 6) som betyr 1 på første, 3 på
                andre og 6 på tredje. Vi ser at rekkefølgen betyr noe,
                siden (3, 1, 6) betyr 3 på første og 1 på andre. Siden
                vi hver gang kan slå et tall fra 1 til 6 blir dette også
                et ordnet utvalg med tilbakelegg, som gir
                $6 \cdot 6 \cdot 6 = 216$ mulige utfall.

    - Begrunn at følgende utvalg er ordnede utvalg uten
            tilbakelegg og finn antall muligheter i utvalgene

            1. Du skal stokke om bokstavene i navnet André.\
                \
                Eksempel:\
                \
                Siden vi har fem bokstaver (A, n, d, r, e) som jeg skal
                stokke om, så kan jeg ikke bruke de flere ganger (uten
                tilbakelegg). Likevel så bryr jeg meg om rekkefølgen, så
                det er et ordnet utvalg. Det gir derfor først fem valg,
                så 4 valg (siden jeg har brukt opp en bokstav), så 3
                valg og så videre, altså
                $5 \cdot 4 \cdot 3 \cdot 2 \cdot 1 = 120$.

            2. I et skirenn deltar det 7 personer. Du ønsker å skrive
                opp mulige 1.- 2.- og 3.plasser som kan oppstå.

- Forklare og bruke begrepene uordnet utvalg med og uten tilbakelegg

  - Grunnleggende: Forklare og gi eksempler til begrepene.

  - Middels: Begrunne at et utvalg er uordnet m/u tilbakelegg, og
        finne antall muligheter i utvalget.

    - Begrunn at følgende situasjoner kan tenkes på som uordnede
            utvalg uten tilbakelegg og finn antall muligheter i
            utvalgene

            1. Du har en twistpose med 7 forskjellige twist igjen. Du
                tar hånden ned i poser og får med deg tre twist.\
                \
                Eksempel:\
                \
                Siden twistene er forskjellige og vi kan trekke en av
                hver type er dette et utvalg uten tilbakelegg. I tillegg
                ønsker er det ikke viktig hvilken rekkefølge vi plukker
                twistene opp i. Det er altså et uordna utvalg. Det gir
                derfor $7 \cdot 6 \cdot 5$ muligheter for å sette opp et
                ordna utvalg, men nå overteller vi alle omstokkingene av
                tre twist. Vi har altså telt alle utvalg
                $3 \cdot 2 \cdot 1 = 6$ ganger for mye. Totalt gir dette
                $\frac{7 \cdot 6 \cdot 5}{3 \cdot 2 \cdot 1} = 35$
                muligheter.

            2. Det skal trekkes tre heldige ansatte blant 15 ansatte
                som får et gavekort på 1000 kr hver.

    - Begrunn at følgende situasjoner kan tenkes på som uordnede
            utvalg med tilbakelegg og finn antall muligheter i utvalgene

            1. Du skal bestille 3 pizza fra Dolly dimples til deg og
                vennegjengen på en fredag. Dolly dimples har 5 mulige
                typer dere kan velge mellom.\
                \
                Eksempel:\
                \
                Vi kan velge samme pizza flere ganger, så det er med
                tilbakelegg. I tillegg er rekkefølgen ikke nøye, så det
                er uordnet. Siden det er uordnet kan vi tenke oss at vi
                alltid skriver utvalgene i «stigende» rekkefølge. Dermed
                vi systematisere slik:\
                (1,1,1), (1,1,2), (1,1,3), (1,1,4), (1,1,5),\
                (1,2,2), (1,2,3), (1,2,4), (1,2,5)\
                (1,3,3), (1,3,4), (1,3,5),\
                (1,4,4), (1,4,5),\
                (1,5,5),\
                (2,2,2), (2,2,3), (2,2,4), (2,2,5)\
                (2,3,3), (2,3,4), (2,3,5),\
                (2,4,4), (2,4,5),\
                (2,5,5),\
                (3,3,3), (3,3,4), (3,3,5),\
                (3,4,4), (3,4,5),\
                (3,5,5),\
                (4,4,4), (4,4,5),\
                (4,5,5),\
                (5,5,5).\
                Vi ser altså at det er
                $1 + (1 + 2) + (1 + 2 + 3) + (1 + 2 + 3 + 4) + (1 + 2 + 3 + 4 + 5) = 35$
                muligheter.

            2. Du bestemmer deg for å spise fem frukter hver dag. Du
                har alltid tilgang til banan, pære, eple og appelsin.

- Kunne avgjøre om utvalg er ordnet eller uordnet og om det er med
    eller uten tilbakelegg

  - Middels:

    - Avgjør om situasjonene under kan tenkes som (u)ordnede
            utvalg m/u tilbakelegg

            1. Du skal velge ut en komité fra en 20 lærerstudenter.
                Komitéen skal bestå av 4 studenter.

            2. En klasse med 25 elever skal velge tillitsvalgt. De skal
                ta ut første, andre tillitsperson. Første elev skal være
                hovedtillitsvalgt, neste skal være stedfortreder.

            3. Hver uke i tre uker har 6 lærere et ukentlig bruslotteri
                der de vinner en sekspakning Cola hvis de vinner. Det
                trekkes en vinner blant de 6 lærerne hver uke.

            4. FIXME

7.6

- Forklare, illustrere og bruke addisjonssetningen (for sannsynlighet
    *og* kombinatorikk)

  - Grunnleggende: Forklare hva union og snitt er

    - Forklare hva union og snitt er

  - Middels: Forklare og illustrere addisjonssetningen for to
        mengder (Setning 7.53)

    - Forklare og illustrere addisjonssetningen for to mengder
            (Setning 7.53) ved hjelp av et eksempel.

  - Avansert: Bruke addisjonssetningen for å undersøke problemer

    - Henrik har en tresifret kombinasjon på sykkellåsen sin. Du
            får vite at koden inneholder en toer (minst), men er ikke et
            partall. Avgjør hvor mange gjenværende muligheter det er\
            \
            Eksempel med noen mangler:\
            \
            Siden tallet ikke kan være et partall, så kan toer(ne) kun
            være på første og andre posisjon. Vi kan altså ha
            kombinasjonene 2x, x2 eller 22, der x er et tilfeldig siffer
            (altså 10 valg). På siste plass kan vi velge fritt mellom de
            resterende tallene som ikke er 2 (altså 9 muligheter). På de
            to første posisjonene får vi altså $10$ muligheter for 2x,
            10 for x2 og 1 for 22, totalt $10 + 10 + 1\  = 21$
            muligheter. For hver av de 21 mulighetene har vi 9
            muligheter på siste plass, altså $21 \cdot 9 = 189$. Det er
            altså 189 mulige kombinasjoner.\
            \
            *Besvarelsen tar ikke for seg overtellingen som skjer hvis x
            er 2 i begge tilfellene. I tillegg er det flere tall enn de
            som slutter på 2 som er partall, og dermed er det ikke 9
            muligheter på siste siffer.*

    - André har en tresifret kombinasjon på sykkellåsen sin. Du
            får vite at koden inneholder minst én ener og minst én toer.
            Du regner deg fram til at det er 271 koder som inneholder
            minst én ener, og 271 koder som inneholder minst én toer. I
            tillegg er det 512 av de totalt 1000 mulighetene som hverken
            inneholder enere eller toere. Hvor mange forskjellige koder
            kan André ha på sin lås?

- Kunne forklare, illustrere og bruke komplementsetningen

  - Grunnleggende: Forklare begrepet komplement

    - Forklare begrepet komplement ved å illustrere et eksempel

  - Middels: Forklare og illustrere komplementsetningen i
        sannsynlighet.

    - Forklare begrepet komplementsetningen ved å illustrere et
            eksempel (setning 7.59)

    - Alfa 7.70

  - Avansert: Bruke komplementsetningen for å undersøke problemer

    - Alfra 7.72, 7.74

    - FIXME

7

- Bruke begrepene i temaet til å løse sammensatte problemer

  - Middels:

    - Anta at sannsynligheten for å få en gutt alltid er
            $\frac{1}{2}$.

      - I en familie som har to barn er det tre muligheter, to
                gutter, to jenter eller ett av hvert kjønn. Eleven per
                sier at hvis en velger en tilfeldig tobarnsfamilie er
                det $\frac{1}{3}$ sjans for at de har to gutter.\
                André og Kristin planlegger å få fem barn.

      - Hva er sannsynligheten for at de får bare gutter?

      - Hva er sannsynligheten for at de får to jenter og tre
                gutter?

      - Hva er sannsynligheten for at de får minst 2 jenter?

  - Avansert:

    - I en vanlig kortstokk med 52 kort finnes det fire sorter,
            hjerter, ruter, kløver og spar. I hver sort er det 13 kort,
            kortene 1 til 10 i tillegg til en knekt, en dame og en
            konge. Når man spiller bridge får man en hånd bestående av
            13 tilfeldige kort.

      - Hvor mange av alle de mulige bridgehendene består av
                åtte kløver?

      - Hvor mange ulike bridgehender med nøyaktige fem spar er
                det mulig å dele ut?

      - Hvor mange bridgehender med seks kort i en og samme
                farge finnes det?

        - Hva er sannsynligheten for å få ei slik hånd?

    - Vi trekker ut seks kort av en korstokk på 52 kort.

      - Hva er sannsynligheten for at det er nøyaktig to spar
                blant de fem?

      - Hva er sannsynligheten for at alle dem fem kortene er
                kløver?

      - Hva er sannsynligheten for at ruter knekt er med?

      - Hvor stor sannsynlighet er det for at det er to kort med
                samme verdi hånden som deles ut?
